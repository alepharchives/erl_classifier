Rolf Sørensen er imponeret over jyderne

Rolf Sørensen mener, at Giroen giver muligheder for at lokke Touren til.
   »De jyder kan nogle ting«.

   Sådan lyder det fra den tidligere danske cykelrytter Rolf Sørensen
   efter fredagens pressemøde, hvor Herning og Horsens afslørede, at Giro
   d'Italia 2012 begynder i Danmark.

   »Dette er jo en unik begivenhed. Og jeg vil ikke sige, jeg er
   overrasket over deres evner, men de kan altså noget, de jyder«, siger
   Rolf Sørensen

   Italienere er vilde med Danmark
   Den nuværende cykelekspert for TV2 har boet i Italien i 26 år, og han
   glæder sig til at promovere Danmark over for italienerne. Selv om mange
   italienere allerede er vilde med Danmark.

   LÆS OGSÅ[97]Giro-bossen: Vi kører 400 km i Danmark næste år

   »Hvis du går en tur i København, så møder du mange italienske turister.
   Norden er et yndet rejsemål, og for italienerne er Danmark Italiens
   svar på Napoli. Vi bliver set som mere afslappet end for eksempel
   svenskerne og nordmændene«, siger Rolf Sørensen.

   Touren kan være på vej
   Tidligere har der været snak om at få verdens største cykelløb Tour de
   France til Danmark, og de muligheder bliver bestemt ikke mindre efter
   fredagens pressemøde.

   »Hvis de kan vise over for Touren, at de kan arrangere en så stor
   begivenhed, så giver det jo muligheder«, siger Rolf Sørensen.

   LÆS OGSÅ[98]Herning vandt Giro-starten i 2012

   Prologen begynder 5. maj i Herning, mens den første etape den 6. maj
   bliver kørt med Herning som start- og målby. Den 7. maj køres der etape
   med start- og målby i Horsens.

   ritzau
