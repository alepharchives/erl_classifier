Borgmester om Giroen: Ikke en aprilsnar

Borgmester i Horsens, Jan Trøjborg, var stolt over at kunne præsentere
klasseløb.
   Der var stor skepsis og tvivl, om det var en stor veltilrettelagt
   aprilsnar, at Giro d'Italia skulle have start i Danmark i 2012.

   Derfor var det en lettelse for mange, at borgmester i Horsens, Jan
   Trøjborg, fredag kunne mane de spekulationer i jorden.

   »Det er en ære at modtage jer her i Horsens. Jeg er meget tilfreds med
   at se så mange fra dansk og international presse. Jeg kan forsikre jer
   om, at dette ikke er en aprilsnar«, siger Jan Trøjborg.

   »Et af de største løb i verden«
   Også Giacomo Catano, som var repræsentant for de italienske arrangører,
   kunne berolige skeptikerne om, at den var god nok.

   LÆS OGSÅ[97]Herning vandt Giro-starten i 2012

   »Det er en stor ære at præsentere Giroen for jer. Det er et af de
   største løb i verden. Jeg er stolt over at kunne offentliggøre, at
   Giroen får start i Danmark i 2012«, siger Giacomo Catano.

   Giro d'Italia kører fra 5. til 7. maj næste år prolog og to etaper i
   Danmark.

   Prolog i Herning
   Prologen køres i Herning, og den næste dag er byen også start- og målby
   for den første etape.

   LÆS OGSÅ[98]DR: Giro d'Italia får start i Herning næste år

   Horsens bliver start- og målby for anden etape 7. maj.

   Giro d'Italia er et af verdens tre største cykelløb. Tour de France og
   Vuelta a España er de to øvrige store etapeløb.

   ritzau
