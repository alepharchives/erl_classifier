Herning vandt Giro-starten i 2012

Den italienske rundtur, Giro d'Italia, kommer til Danmark i 2012 med tre
etaper.
10 års vindere

   Her er de sidste 10 års vindere af det italienske cykelløb Giro
   d'Italia:
     * 2010: Ivan Basso, Italien.
     * 2009: Denis Menchov, Rusland.
     * 2008: Alberto Contador, Spanien.
     * 2007: Danilo Di Luca, Italien.
     * 2006: Ivan Basso, Italien.
     * 2005: Paolo Savoldelli, Italien.
     * 2004: Damiano Cunego, Italien.
     * 2003: Gilberto Simoni, Italien.
     * 2002: Paolo Savoldelli, Italien.
     * 2001: Gilberto Simoni, Italien.

   ritzau

   Et af verdens største cykelløb Giro d'Italia kommer til Danmark i 2012
   fra 5. til 7. maj.

   Herning bliver vært for prologen 5. maj, og 6. maj er byen start- og
   målby for første etape. Den 7. maj er Horsens start- og målby for anden
   etape.

   LÆS OGSÅ[97]DR: Giro d'Italia får start i Herning næste år

   Giroen blev første gang kørt i 1909 med italienske Luigi Ganna som
   vinder. Den seneste vinder var også italiener, da Ivan Basso sidste år
   vandt løbet for anden gang i sin karriere.

   Contador kan være med igen
   Bjarne Riis' stjernerytter Alberto Contador sejrede i Giroen tilbage i
   2008, da spanieren kørte for Astana.

   Horsens-borgmester Jan Trøjborg og Hernings borgmester, Lars Krarup,
   var fredag med til at præsentere den store nyhed, der allerede var
   rygtet torsdag.

   LÆS OGSÅ[98]Contadors Tour kan være i fare

   Herefter måtte kommunikationschef i Horsens Kommune, Lars Bjørn
   Petersen, afvise, at der var tale om en aprilsnar, og det viste sig at
   være rigtigt.

   Slog Monaco og Washington
   De danske byer besejrede i kapløbet om Giro-starten Monaco og
   Washington DC.

   Ved siden af Tour de France og Vuelta a España betragtes Giro d'Italia
   som et af verdens største etapeløb.

   LÆS OGSÅ[99]Contador styrker Riis-troppernes klassikerchancer

   Nyheden er endnu en sejr for dansk cykling, som sidste år var vært for
   VM i banecykling, og som i september i år lægger asfalt til VM i
   landevejscykling.

   ritzau
