Cas er klar med afgørelsen i bøf-affæren i udgangen af juni.

   Den spanske cykelrytter Alberto Contador kan forvente at få afgjort sin
   dopingsag inden årets Tour de France.

   Den internationale sportsdomstol (Cas) vil vurdere anken fra det
   internationale cykelforbund UCI og antidopingforbundet Wada inden
   udgangen af juni, lyder hensigtserklæringen fra domstolen i Lausanne.

   FAKTA: [97]Fra bøf til frifindelse og nyt opgør i retten

   Contador, som kører for Bjarne Riis’ hold Saxo Bank-Sungard, må gerne
   køre løb indtil da.

   Tour de France starter lørdag 2. juli i Passage du Gois i det vestlige
   Frankrig.

   ritzau
