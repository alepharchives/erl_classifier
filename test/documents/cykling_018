Første sejr til Rasmussen-holdet

Michael Reihs vandt løb i Tyskland for Christina Watches-Onfone.
   Michael Reihs sørgede søndag for, at Michael Rasmussens cykelhold,
   Christina Watches-Onfone, fik sin første sejr.

   Det skete i det tyske endagsløb Giro Nortorf.

   »Det er en kæmpe forløsning at få sejren. Vi har jo meldt ud, at vi er
   rigtig stærke, men vi manglede også at bevise det. Derfor kommer sejren
   på et rigtig godt tidspunkt«, siger sportsdirektør Allan Bo Andresen
   til feltet.dk.

   ritzau
