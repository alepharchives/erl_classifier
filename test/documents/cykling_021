Contador snupper sæsonens største sejr


Den spanske cykelrytter Alberto Contador vandt søndag etapeløbet Volta a
Catalunya.

   Der skete ingen ændringer i toppen af etapeløbet Volta a Catalunya, så
   Alberto Contador endte som ventet med at forsvare sin førertrøje og
   vinde løbet samlet. Det var Saxo Bank-Sungard-rytterens største sejr i
   2011.

   Contador fik tidligere på ugen og midt under det spanske cykelløb en
   dårlig nyhed, da det internationale cykelforbund UCI ankede det spanske
   cykelforbunds frikendelse af Contador for brug af clenbuterol under
   sidste års Tour de France

   Men ankesagen forhindrede ikke spanieren i at holde fokus på den
   samlede sejr.

   LÆS OGSÅ[97]UCI appellerer Contadors frifindelse

   »Det var et af de hårdeste etapeløb af en uges varighed, jeg nogensinde
   har kørt. Jeg har kørt andre løb med flere bjerge, som var langt
   nemmere at gennemføre«, siger Contador.

   »I de sidste fire dage har det været ret fladt, og der har været
   gentagne angreb, hvoraf jeg har måttet forsvare flere af angrebene
   selv«, forklarer han.

   Den franske rytter Samuel Dumoulin vandt løbet sidste etape fra Parets
   del Valles til Barcelona.

   ritzau
