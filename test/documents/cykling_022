Boonen ligner en Flandern-favorit

Tom Boonen vandt Gent-Wevelgem for anden gang i karrieren. Store sejre til
Alberto Contador og Fränk Schleck.
   En uge før superklassikeren Flandern Rundt understregede belgieren Tom
   Boonen, at han er en mand, man skal regne med.

   Søndag vandt han således den 205 km lange semiklassiker Gent-Wevelgem.

   Sprinterne fik kørt sig selv i stilling og blandt de hurtige folk viste
   Tom Boonen sig stærkest, da han for anden gang i karrieren sejrede i
   det, der kaldes sprinternes klassiker.

   Tom Boonen vandt også løbet i 2004, og selv om han siden har været ude
   og inde af cykelsporten på grund af karantæne for brug af kokain, så
   fungerer Quick Step-rytterens bentøj stadig ganske glimrende.

   Den italienske sprinter Daniele Bennati fra Team Leopard Trek blev
   nummer to, mens Tyler Farrar og Andre Greipel måtte nøjes med tredje-
   og fjerdepladsen. Så det var en række kompetente navne, Boonen slog i
   massespurten.

   Gevinster til Tour-stjernerne
   Andetsteds i cykelverdenen blev det til triumfer for Alberto Contador
   og Fränk Schleck (Leopard).

   SaxoBank-SunGard-kaptajnen blev samlet vinder af Volta a Catalunya,
   mens den tidligere Bjarne Riis-rytter sejrede i Criterium International
   på Korsika.

   LÆS OGSÅ[97]Contador snupper sæsonens største sejr

   [98]nyheder@pol.dk
