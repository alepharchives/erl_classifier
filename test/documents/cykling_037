
UCI vil have en uvildig Contador-afgørelse

Når UCI har anket det spanske cykelforbunds frikendelse af Contador, er det
for at få neutrale øjne på sagen.
   Alberto Contador var ikke overbevisende nok, da han over for det
   spanske cykelforbund skulle forsvare sin uskyld i sagen om det ulovlige
   stof clenbuterol, der dukkede op i den dopingprøve, han afleverede
   under sidste års Tour de France.

   Det siger talsmanden for den internationale cykelunion UCI, Enrico
   Carpani, til sporten.dk, efter at unionen har besluttet sig for at anke
   frifindelsen af Contador tilden internationale sportsdomstol (Cas).

   LÆS OGSÅ[97]UCI appellerer Contadors frifindelse

   »Når en rytter testes positiv for doping, så er det op til ham selv at
   bevise sin uskyld. Det har UCI ikke følt, at Alberto Contador har gjort
   i løbet af retssagen i Spanien, og derfor har vi valgt at anke sagen«,
   siger Carpani.

   Han mener, at man skylder hele cykelsporten at få denne sag afgjort af
   en upartisk instans.

   »Vi vil være sikre på, at vi får den rigtige beslutning i denne sag ved
   at køre sagen ved en uafhængig domstol, som Cas er«, siger han.

   FAKTA[98] Fra bøf til frifindelse og nyt opgør i retten

   ritzau
