UCI appellerer Contadors frifindelse

Cas skal behandle den spanske cykelstjernes dopingsag.

   Den Internationale Cykelunion, UCI, vil ikke acceptere frifindelsen af
   Saxo Bank-SunGard-rytteren Alberto Contador og har appelleret det
   spanske cykelforbunds afgørelse til den internationale sportsdomstol,
   Cas.

   »Den Internationale Cykelunion (UCI) besluttede i dag - inden for
   fristen nævnt i reglerne - overfor Den Internationale Sportsdomstol
   (Cas) i Lausanne at appellere den Det Spanske Cykelforbunds (RFEC)
   afgørelse i sagen mod Alberto Contador«, skriver UCI på sin hjemmeside.

   LÆS ARTIKEL[97]Contador mellem jubel og dopingskygger

   »Han blev frikendt efter at være testet positiv for clenbuterol under
   en test udført 21. juni 2010. Beslutningen om at appellere sker på
   baggrund af en grundig analyse af sagsakterne fra RFEC«, skriver UCI.

   Contador kan køre videre
   Den tredobbelte Tour de France-vinder kan fortsætte sine sportslige
   aktiviteter, mens sagen kører videre.

   Det Internationale Antidoping Agentur, Wada, har yderligere tre uger
   til at afgøre, om det også vil appellere afgørelsen mod Contador, der
   blev midlertidigt udelukket i august, men for en måned siden genoptog
   aktiviteterne efter det spanske forbunds frifindelse og netop nu er i
   spidsen for Volta a Catalunya.

   LÆS ARTIKEL[98]Contador scorer dobbelttriumf i storslået finale

   Cas oplyser, at en afgørelse i dopingsagen vil foreligge inden Tour de
   France starter 2. juli.

   Spanieren har nægtet at have indtaget clenbuterol bevidst, men mener i
   stedet, at det er kommet ind i kroppen på ham via en bøf, som han
   spiste under Touren.

   FAKTA:[99] Fra bøf til frifindelse og nyt opgør i retten

   Den forklaring har det spanske cykelforbund godtaget, ligesom det er
   sket i flere andre dopingsager. Blandt de atleter, der er fritaget for
   straf i clenbuterolsager, er det tyske bordtennisspiller Dimitri
   Ovcharov og den danske cykelrytter Philip Nielsen.

   LÆS OGSÅ[100]Frikendt rytter takker Contador for hjælpen

   [101]nyheder@pol.dk
