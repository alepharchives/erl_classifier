Contador sikkert i mål, da spurtkanon slog til

Den italienske veteran Alessandro Petacchi vandt 2. etape i Volta a
Catalunya.
   Med den italienske veteran Alessandro Petacchi (Lampre) først over
   stregen på den 169 km lange 2. etape i Volta a Catalunya fra Santa
   Coloma de Farnes til Banyoles gik alt efter bogen.
   Dagens styrkeprøve var nemlig på forhånd vurderet til at appellere til
   sprinterne, og eftersom Petacchi i går havde vundet hovedfeltets spurt
   28 sekunder efter HTC-Highroads unge lettiske himmelstormer Gatis
   Smukulis var der udsendt klare signaler om, at den 37-årige italienske
   spurtkanon var på jagt efter succes på de spanske landeveje.
   Petacchis første sejr i år
   Lampre sørgede ydermere for at i samarbejde med HTC-Highroad at holde
   dagens lange udbrud under kontrol, og det betød da også, at 160 af de
   187 deltagere nåede samlet til målet i Banyoles, hvor tidligere
   nordmanden Thor Hushovd (Garmin-Cervélo) og briten Mark Cavendish
   (HTC-Highroad), som ikke er med i den aktuelle udgave, har triumferet.
   Nærmest til at true Petracchi i dag var spanieren José Joaquin Rojas
   (Movistar), der ligeledes var tættest på italieneren i går, men Rojas
   havde allerede inden etapen udtrykt overvældende respekt for Petacchi.
   Det var italienerens første sejr i denne sæson efter et uhyre
   succesrigt 2010, hvor han bl.a. vandt pointkonkurrencen i Tour de
   France og blandt sine i alt otte sejre talte to etaper i Touren og en
   enkelt i Vuelta a Espana.
   Contador rykkede en plads frem
   For Saxo Bank-SunGards trumf i Volta a Catalunya, Alberto Contador,
   forløb etapen planmæssigt - og lidt til.
   Den 28-årige spanier krydsede stregen som nr. 22, og det viste sig, at
   han var den bedste af klassementsaspiranterne.
   Det indebar, at han rykkede en enkelt plads frem sammenlagt, så han nu
   er nr. 9, uden at det dog har den store betydning, eftersom
   favoritterne minus de to Geox-holdkammerater, spanieren Carlos Sastre
   og russeren Denis Mentjov, fortsat er 28 sekunder efter Smukulis.
   Slutter i over 2.000 meters højde
   »Vores taktik i dag gik på at bringe Alberto helskindet og sikkert i
   mål i en finale, som kunne blive hektisk, og det lykkedes fuldt og
   helt«, siger Saxo Bank-SunGards sportsdirektør Dan Frost.
   »Nu koncentrer vi os om kongeetapen i morgen, hvor løbet meget vel kan
   tænkes at blive afgjort«.
   De 189,4 km fra La Vall d?en Bas til Andorra slutter med en 8,2 km lang
   stigning op til målet i skisportsstedet Vallnord i lidt over 2.000
   meters højde.
   Inden er der lagt op til et forrygende slag i bjergene med tre toppe i
   1. kategori og en enkelt i anden ? to af dem inden for de sidste 30 km.
   Fire mand i tidligt udbrud
   Dagens lange udbrud etableredes endnu tidligere end i går, men det
   nåede aldrig op på tilnærmelsesvis så stort et forspring - og førte
   altså heller ikke til tilsvarende succes.
   Spanierne Ruben Perez (Euskaltel), José Benitez (Andalucia) og David de
   La Cruz fandt sammen med polakken Marek Rutkiewicz (CCC) allerede efter
   tre km.
   De lagde hurtigt mere end fem minutter mellem sig og feltet, men så
   strammedes snoren også, da Lampre og HTC-Highroad skruede farten i
   vejret bagude,
