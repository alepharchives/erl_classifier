
Dansker frifundet i Contador-lignende dopingsag


Cykelrytteren Philip Nielsen er blevet frifundet i sagen om brug af
clenbuterol.

   Cykelrytteren Philip Nielsen er ikke længere suspenderet i sagen om
   ulovlig brug af dopingstoffet clenbuterol.

   Danmarks Idræts-Forbunds dopingnævn har frikendt Nielsen, der har været
   suspenderet siden september 2010.

   LÆS ARTIKEL[97]Karantæne kan afslutte cykelkarrieren

   Der er ikke fundet bevis for, at han har indtaget stoffet bevidst, og
   derfor har nævnet godtaget forklaringen om, at Philip Nielsen har
   indtaget stoffet ubevidst, mens han kørte med i Tour of Mexico i april
   2010.

   En sag ligesom Contadors
   Dermed er de danske dopingmyndigheder nået til samme konklusion som det
   spanske cykelforbund i februar nåede frem til, da det skulle tage
   stilling til fundet af clenbuterol i Alberto Contadors urin.

   LÆS ARTIKEL[98]Ni måneders ventetid: DCU venter på forklaring

   Team Saxo Bank-Sungard-kaptajnen, der hævder at have spist en forurenet
   bøf, blev for nylig også frikendt i en lignende sag.

   ritzau
