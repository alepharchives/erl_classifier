Kørerne brokker sig over påtvungne dæk

Verdensmesteren mener, at nye Pirelli-dæk slides alt for hurtigt.

   Det er bestemt ikke alle Formel 1-kørere, der er tossede med de nye dæk
   fra Pirelli, som alle hold er tvunget til at køre med i den kommende
   sæson.

   Den dobbelte verdensmester Fernando Alonso fra Ferrari-teamet har
   stadig ikke helt fundet sig til rette med det nye gummi.

   LÆS OGSÅ[97]Formel 1 skal peppes op med kunstig regn

   »Før bremsede jeg så hårdt, jeg kunne, når jeg nåede ned for enden af
   en langside. Hvis jeg gør det nu, blokerer hjulene, specielt bagtil«,
   siger spanieren.

   »De bliver slidt alt for hurtigt«
   Verdensmester Sebastian Vettel, der netop har forlænget sin kontrakt
   med Red Bull, har et andet problem med de nye dæk.

   LÆS OGSÅ[98]De røde vil hævne sidste års ydmygelse

   »De bliver slidt alt for hurtigt«, siger han.

   Den nye sæson begynder 27. marts i Melbourne.

   ritzau
