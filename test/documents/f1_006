Politisk uro udsætter Formel 1-starten


Urolighederne i Bahrain har fået arrangørerne bag det kommende Formel
1-grandprix til at aflyse motorløbet.
   Chefen for Formel 1-serien, Bernie Ecclestone, siger ifølge AP, at han
   forventer, at årets løb i Bahrain i stedet afvikles på et senere
   tidspunkt.

   »Bahrain International Circuit bekendtgør hermed, at kongeriget Bahrain
   trækker sig som arrangør af det kommende Formel 1-grandprix, således at
   landet kan fokusere på den nationale dialog«, hedder det med henvisning
   til den samfundsuro, der i øjeblikket præger Bahrain og flere andre
   lande i Mellemøsten.

   Der er blevet kørt Formel 1 i Bahrain siden 2004.

   Voldsomme kampe mellem demonstranter og styret har kostet syv ofre og
   mange sårede, og situationen i landet har en karakter, hvor det ikke er
   muligt at afholde motorløb.

   LÆS OGSÅ[97]Opposition presser for reformer i Bahrain

   Det er endnu ikke besluttet, om der kommer en ny dato eller et nyt
   afviklingssted for Formel 1-sæsonens åbningsløb.

   Chefen for Formel 1-serien, Bernie Ecclestone, sender håb om snarlig
   fred til kongedømmet.

   »Det er blevet sagt, at Bahrian har været nødt til at aflyse løbet, og
   vi ønsker nationen alt muligt godt og en hurtig genopretning«, siger
   Bernie Ecclestone ifølge Reuters.

   De seneste uger er flere arrangementer på motorløbsbanen i Sakhir
   aflyst, fordi al medicinsk assistance har været tilkaldt hospitalerne
   for at hjælpe ofre fra gadekampene i landet.

   Den traditionelle testkørsel fra 3. til 6. marts er flyttet til banen i
   Barcelona.

   Opdateret.

   [98]nyheder@pol.dk
