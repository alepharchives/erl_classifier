Formel 1-kører taler efter voldsom ulykke

Robert Kubica tror weekendens voldsomme ulykke vil gøre ham stærkere.
   Robert Kubica satser på at vende tilbage til Formel 1-sporten stærkere
   end nogensinde, hvis han en dag kommer til at køre i motorsportens
   hurtigste klasse igen.

   Det fortæller polske Kubica, der i søndags bragede ind i en mur og
   efterfølgende måtte opereres flere gange.

   LÆS OGSÅ[97]Forulykket Formel 1-kører opereret i syv timer

   »Jeg vil komme tilbage stærkere end før. Efter sådanne ulykker tror
   jeg, at man bliver stærkere«, siger den 26-årige Renault-kører til
   Gazzetta dello Sport.

   Kørte ind i en kirke
   Han beretter, at han intet husker fra kollisionen.

   »Jeg ved ikke, hvad der skete. Jeg husker ingenting«, fortæller Kubica.

   LÆS OGSÅ[98]Fartdjævle jagter hele tiden det næste adrenalinkick

   Uheldet skete i forbindelse med et rallyløb i Italien, hvor polakken
   kørte sin bil ind i en kirke. totalskadet.  Robert Kubicas rallybil var
   ikke meget værd efter sammenstøddet med en kirkemur. Arkivfoto: AP

   Frygtede en amputering
   Kubica sad efterfølgende fastklemt i bilen, hvor hans højre ben, arm og
   hånd tog alvorlig skade.

   LÆS OGSÅ[99]Formel 1-profil alvorligt skadet i ulykke

   På et tidspunkt var der fare for, at hans højre hånd måtte amputeres.

   Formel 1-sæsonen begynder 13. marts i Bahrain, og det er endnu uvist
   hvem, der skal afløse den uheldige polak.

   ritzau
