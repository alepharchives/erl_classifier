Formel 1-legendes fobi mod dansende bøsser vækker vrede

Niki Lauda er kommet på afveje med sine udtalelser om homoseksuelle.

   Den tredobbelte Formel 1-verdensmester Niki Lauda skaber røre i sit
   hjemland Østrig efter at han har krævet, at tv afstår fra at vise
   bøsser, der danser sammen.

   Den 61-årige Lauda, der i dag driver sit eget luftfartsselskab, siger i
   et avisinterview, at den homoseksuelle, østrigske skuespiller Alfons
   Haider ikke skal have lov til at stille op i Vild med Dans sammen med
   en mandlig dansepartner.

   Afviser fobi
   I interviewet med avisen Österreich afviser Lauda, at han er
   homofobisk.

   »Jeg har absolut ikke noget imod homoseksuelle. Faktisk tværtimod. I
   mit luftfartsselskab Fly Niki har jeg endda et par stykker ansat. Der
   er endda nogle, der er undervisere«, siger Lauda.

   »Det eneste, jeg vil have, er, at børn og teenagere ikke introduceres
   for de forkerte rollemodeller, hvad dans angår«, forklarer Formel
   1-legenden.

   Vi heteroseksuelle skal snart undskyld
   »Der er så mange gode ting i vor kultur, og en af dem er, at mænd
   danser med kvinder. Med det tempo, vi har på i dag, skal vi snart til
   at undskylde for, at vi er heteroseksuelle«, siger Niki Lauda.

   ritzau
