Schumacher fortryder ikke skidt comeback

Den tidligere Formel 1-konge Michael Schumacher fortryder ikke sit comeback i
2010, som blev lidt af en fuser.
   Michael Schumacher regerede en gang i Formel 1.

   Men tyskerens comeback i 2010 efter tre års fravær viste, at Schumacher
   på ingen måde var i stand til at indfri de høje forventninger til ham.

   LÆS OGSÅ[97]Mercedes godkender legendariske Schumachers comeback

   Alligevel fortryder den 41-årige tysker ikke sit comeback.

   Nummer ni i serien
   »Jeg har bevist over mange år, at jeg elsker udfordringer, og at jeg er
   i stand til at klare dem«.

   »Jeg har ikke fortrudt min beslutning om at vende tilbage«, siger
   Michael Schumacher.

   LÆS OGSÅ[98]Schumacher: I kan ikke slippe af med mig

   Den syvdobbelte verdensmester sluttede sæsonen som nummer ni og fik kun
   halvdelen af det antal VM-point, som hans holdkammerat hos Mercedez,
   Nico Rosberg, kørte hjem.

   Det affødte en del kritik af Schumacher.

   Landsmand tog VM-titlen
   »Det er helt i orden med mig, for jeg har heller ikke set godt ud hele
   tiden«.

   »Jeg kan godt leve med kritik. Man skal bare se forskelligt på det, og
   så kan det bringe én fremad«.

   »Men det er endnu mere vigtigt, at jeg nyder at bygge det op, som vi er
   i gang med at opbygge på dette hold. Det er altid det bedste fundament
   at bygge en succes på«, siger Michael Schumacher, der fastslår, at han
   glæder sig til næste sæson.

   LÆS OGSÅ[99]Vettel bliver verdensmester på den røde Ferraris sorte
   søndag

   Det var Schumachers tyske landsmand Sebastian Vettel, der vandt
   VM-titlen i 2010.

   ritzau
