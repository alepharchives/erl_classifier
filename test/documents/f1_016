Ordrer eller ej - Sådan afgøres Formel 1-sæsonen

Red Bull-bilerne varsler fair pres på favoritten Fernando Alonso.

   Der er lagt i kakkelovnen til en hæsblæsende afslutning på årets Formel
   1-sæson, hvor afgørelsen falder søndag eftermiddag på ørkenbanen i Abu
   Dhabi.

   Fire køreren har VM-titlen indenfor rækkevidde. Fernando Alonso fører
   med otte point ned til Mark Webber og 15 point ned til Sebastian
   Vettel, mens Lewis Hamilton med et minus på 24 point skal have meget
   mere end heldet på sin side, hvis han vil gentage titelgevinsten fra
   2008.

Stillingen

     * Fernando Alonso 246
     * Mark Webber 238
     * Sebastian Vettel 231
     * Lewis Hamilton 222

   Køreren sidder med nøglen
   Alonso vil komme under hårdt pres fra de to Red Bull-kørere Webber og
   Vettel. Red Bull-holdet afviser dog, at de vil gøre brug en
   kontroversiel 'teamordre' til at få spanieren på slingrekurs.

   »Hvis en af vore kørere ikke er i stand til at vinde, men ligger i
   gunstig position i forhold til at hjælpe holdkammeraten, så er det
   køreren der tager beslutningen - ikke teamledelsen«, siger Red
   Bull-bossen Christian Horner.

   Kodet besked
   Ferrari og Alonso er tidligere i denne sæson blev idømt en bøde på en
   halv million for at bruge teamordrer. I det tyske grandprix lod Felipe
   Massa holdkammeraten Alonso smutte forbi ham og tage sejren, fordi
   Ferrari-bosserne via en kodet besked over kommunikationsanlægget gav
   ordre til det.

   »Ok, Fernando er for hurtig for dig. Kan du bekræfte, at du har
   forstået den besked?«, lød det i Felipe Massas øresnegl.

   LÆS OGSÅ[98]Bøde til Ferrari for aftalt spil i triumf

træning

     * 1. Sebastian Vettel 1.42,760
     * 2. Lewis Hamilton 1.43,369
     * 3. Jenson Button 1.43,785
     * 4. Mark Webber 1.43,840
     * 5. Robert Kubica 1.44,080
     * 6. Fernando Alonso 1.44,121

   Den 23-årige Sebastian Vettel, der vandt i Abu Dhabi for et år siden,
   kan blive den første tyske verdensmester siden legendariske Michael
   Schumachers syvende titelgevinst i 2004. Vettel er klar til at hjælpe
   Webber, hvis han i løbet af søndagen må indse, at han ikke selv kan
   blive verdensmester.

   »Hvis en sådan situation opstår, så er det klart, at man gerne vil
   hjælpe holdet«, lyder det fra den unge tysker, der var hurtigst ved
   fredagens første indledende træning.

Sådan bliver man verdensmester

     * Alonso (Ferrari) bliver verdensmester hvis...
       ...han vinder eller bliver nummer to i Abu Dhabi
     * Webber (Red Bull) bliver verdensmester hvis...
       ...han vinder i Abu Dhabi og Alonso ikke bliver bedre placeret end
       som nummer tre
     * Vettel (Red Bull) bliver verdensmester hvis...
       ...han vinder i Abu Dhabi og Alonso ikke bliver bedre placeret end
       nummer fem
     * Hamilton (McLaren) bliver verdensmester hvis...
       ...Alonso ikke får point, Webber bliver nummer tre eller dårligere
       og hvis Vettel slutter som nummer tre eller dårligere
