Vettel holder liv i spændingen i Formel 1

Red Bull har nu sikret sig konstruktørernes VM-titel i årets Formel 1-serie.
   Red Bull-køreren Sebastian Vettel sørgede søndag for, at der endnu er
   spænding om udfaldet i årets Formel 1-serie.

   Den tyske Red Bull-kører sejrede i grand prix'et i Brasilien med et
   forspring på lidt over fire sekunder til staldkammeraten Mark Webber,
   mens den førende i VM-stillingen, den spanske Ferrari-kører Fernando
   Alonso, måtte nøjes med tredjepladsen, knapt syv sekunder efter Vettel.

   LÆS OGSÅ[97]Drama: Verdensmester holdt op med maskinpistoler

   Alonso fører før årets sidste grand prix i Abu Dhabi i de Forenede
   Arabiske Emirater med otte point ned til Mark Webber, 15 point til
   Sebastian Vettel, mens briten Lewis Hamilton i McLaren er 24 point
   efter.

   Red Bull vinder konstruktørernes VM
   Eftersom en sejr giver 25 point, er Fernando Alonso med 246 point endnu
   ikke sikker på at vinde VM-titlen for tredje gang i karrieren.

   LÆS OGSÅ[98]Alonso vinder dramatisk regnløb i Sydkorea

   En anden bonus for Sebastian Vettel og Mark Webber er, at Red
   Bull-holdet nu er sikker på at vinde konstruktørernes VM-titel

   ritzau
