Red Bull danner fronten i Korea

Tyske Sebastian Vettel beviste endnu en gang sin klasse under kvalifikation.

   Den forsvarende viceverdensmester i Formel 1 er i år lidt af en
   verdensmester i disciplinen kvalifikation.

   Det beviste tyske Sebastian Vettel i dag endnu engang, da han var
   hurtigste kører ved kvalifikationen til det første koreanske grandprix
   nogensinde.

   LÆS OGSÅ[97]Tysk komet vinder fra spids og truer holdkammerat

   »Vi fik ikke kørt så meget fredag og lørdag morgen, så dette er et
   meget godt resultat«, siger tyskeren, som har ni pole-positioner i år.

   Samlet etter også i front
   Red Bull-stjernen starter søndagens løb lige foran sin australske
   holdkammerat Mark Webber, som med blot tre løb tilbage af sæsonen er
   etter i VM-stillingen. Her er Vettel selv treer med 14 point op til
   Webber.

   Australieren forsøgte at virke glad for resultatet, men det var med et
   yderst anstrengt og påtaget smil, at han sagde:

   »Jeg er meget tilfreds«.

   LÆS OGSÅ[98]Rusland får Formel 1-løb

   Samme antal point har Ferraris Fernando Alonso også op til
   australieren, så noget tyder på et spændende løb søndag, da spanieren
   starter som treer. Til det siger Webber:

   »Fernando vil helt sikkert være ganske god i starten, hvilket han
   plejer, men jeg tror ikke, at han satser noget stort, så det koster i
   VM-kampen«.

   Verdensmester Buttons chancer er små
   Den forsvarende verdensmester, engelske Jenson Button, kunne kun få sin
   McLaren-racer ind på en syvendeplads, så hans ambitioner om at forsvare
   sin VM-titel ser dystre ud nu.

   LÆS OGSÅ[99]Formel 1-boss roser Indien til skyerne

   Holdkammetaren Lewis Hamilton, der også har en chance for at vinde
   VM-titlen, klarede sig bedre i kvalifikationen som firer.

   Det er ottende gang i denne sæson, at Red Bull-kørerne tager sig af de
   første to startpladser til et grandprix.

   ritzau
