Rusland får Formel 1-løb


Værten for vinter-OL 2014, Sochi, kommer til at afvikle Formel 1-løb over
seks år.
   Ruslands premierminister, Vladimir Putin, offentliggjorde i dag, at den
   russiske by Sochi fra 2014 skal afvikle et Formel 1-løb.

   »Vi er blevet enig med Formel 1-bosserne om at afvikle det russiske
   grandprix fra 2014 til 2020«, siger Putin.

   Sochi er også vært for vinter-OL i 2014.

   Russiske medier anslår, at et grandprix i byen ved Sortehavet årligt
   vil koste cirka 214 millioner kroner.

   ritzau/pol
