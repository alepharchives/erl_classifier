Tysk komet vinder fra spids og truer holdkammerat

Sebastian Vettel vandt, mens Mark Webber udbygger det samlede forspring.

   Det japanske Formel 1 grand prix blev i dag en stor succes for Red
   Bulls to kørere.

   Tyske Sebastian Vettel vandt løbet for andet år i træk og rykker dermed
   op på en delt andenplads i den samlede stilling.

   LÆS OGSÅ[97]Fem mand kæmper om den store pokal

   Vettels Red Bull-holdkammerat Mark Webber blev nummer to, og udbyggede
   dermed forspringet til den dobbelte verdensmester Fernando Alonso, der
   endte på tredjepladsen.

   Førte fra start
   Den 23-årige Sebastian Vettel havde allerede sikret sig pole position,
   og den holdt han løbet ud, da bilerne kørte over målstregen, og fik
   dermed sin tredje grand prix sejr i år.

   LÆS OGSÅ[98]Styrtregn udsætter Formel 1-tidskørsler

   Det er samtidig tredje gang i år, at Red Bull-kørerne tager både 1. og
   2.-pladsen i et grand prix.

   Hamilton fik gearproblemer
   Australske Mark Webber kom i mål 0,9 sekunder efter Vettel, og har
   dermed 220 point i den samlede stilling, mens Sebastian Vettel og
   Ferraris Fernando Alonso begge har 206 point.

   McLarens kørere Lewis Hamilton og Jenson Button tog fjerde og
   femtepladsen i løbet, og indtager samme positioner i den samlede
   stilling.

   LÆS OGSÅ[99]Schumacher: I kan ikke slippe af med mig

   Hamilton gennemførte løbet trods gearproblemer.

   ritzau
