Styrtregn udsætter Formel 1-tidskørsler

Kvalifikationen til Japans Formel 1-grandprix køres først umiddelbart inden
starten.

   Heftig regn over Japan betød, at kvalifikationen til det japanske
   Formel 1-grandprix på Suzuka-banen ikke kunne gennemføres som planlagt.

   Den blev udskudt flere gang i håb om bedre vejr, men til sidst
   besluttede løbskommissærerne at udskyde de afgørende tidskørsler til
   umiddelbart inden starten på selve grandprixet søndag morgen dansk tid.

   Det er første gang siden 2004, kvalifikationen er udskudt til om
   søndagen. Den gang var det også i forbindelse med det japanske
   grandprix.

   Løbet på Suzuka er sæsonens fjerdesidste.
