Alonso fortsætter dominans i Singapore

Ferraris Fernando Alonso sikrede sig for andet Formel 1-løb i træk pole
position. Sebastian Vettel starter som nummer to i Singapore.

   Fernando Alonso har masser af fart i sin Ferrari i øjeblikket, og det
   udnyttede han lørdag til at sikre sig pole position i Singapores Formel
   1-grandprix.

   Det er andet løb i træk, hvor Alonso starter forrest. Han han var også
   hurtigst i kvalifikationen til det seneste løb i Monza, som Alonso gik
   hen og vandt.

   Hamilton treer
   I kampen om VM-titlen har Alonso dog et godt stykke op til de to
   førende, Mark Webber og Lewis Hamilton. Sidstnævnte fik en lille sejr i
   konkurrencen mod Webber, da Hamilton kørte sin McLaren-racer ind på en
   startposition som nummer tre. Red Bull-køreren Mark Webber starter nede
   som nummer fem.

   Alonso har en anden Red Bull-kører, tyske Sebastian Vettel, som sin
   nærmeste konkurrent, når løbet starter søndag.

   ritzau
