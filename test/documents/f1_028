Schumacher: I kan ikke slippe af med mig

Michael Schumacher har haft en skidt sæson i sin Mercedes-racer denne sæson.
   »I kan ikke slippe af med mig. Lad mig sige det sådan«, siger den
   syvdobbelte verdensmester.

   41-årige Schumacher gjorde i denne sæson comeback i Formel 1 efter tre
   års pause , men tyskeren har haft det svært.

   LÆS OGSÅ[97]Barrichello raser over Schumacher

   Han er for længst ude af mesterskabskampen, og han har mere eller
   mindre fået baghjul af sin holdkammerat Nico Rosberg i løbet af
   sæsonen.

   Målet var endnu en titel
   Målet for Schumacher var ellers at blive verdensmester.

   »Vores mål er selvfølgelig at blive verdensmester. Jo hurtigere, desto
   bedre«, siger Schumacher.

   LÆS OGSÅ[98]Her er Formel 1-stjernernes privatbiler

   Efter sæsonens første 14 løb er han blot nier i den samlede stilling,
   og hans bedste placering i år er en fjerdeplads. Ikke imponerende for
   en kører, der er noteret for hele 91 grandprix-sejre.

   Ser længere frem end konkurrenter
   Schumacher gør opmærksom på, at han og Mercedes allerede er i gang med
   at forberede bilen til 2011-sæsonen, mens Red Bull, Ferrari og McLaren,
   hvis kørere bejler til VM-titlen i år, kun har fokus på det.

   LÆS OGSÅ[99]Schumacher får hård tidsstraf

   »Forhåbentlig kan det give os en fordel«, lyder det fra Schumacher.

   I weekenden køres der grandprix i Singapore.

   ritzau
