Stor belgisk triumf for Lewis Hamilton

Formel 1-køreren Lewis Hamilton overtog føringen i den samlede VM-stilling.
   Det belgiske Formel 1-grandprix blev en kæmpe succes for McLarens Lewis
   Hamilton.

   2008-verdensmesteren sejrede i det dramatiske løb, der var præget af
   regn, og englænderen overtog også den samlede føring i kampen om
   VM-titlen.

   LÆS OGSÅ[97]Genistreg bag Webbers sejr

   Red Bulls Mark Webber, der indledte løbet i pole-position og førte an i
   den samlede stilling, blev toer i løbet og er også nummer to i
   VM-kampen.

   Webber kiksede starten
   Hamilton, som nu er noteret for tre løbssejre i år, er noteret for 181
   point - to mere end australske Webber, der især på grund af en totalt
   kikset start må være en anelse bitter over andenpladsen.

   LÆS OGSÅ[98]Mark Webber snupper pole i Belgien

   Webber kan dog trøste sig med, at de tre andre kørere, som bejler til
   VM-titlen, ikke scorede point i Belgien.

   Kollission sendte Button ud
   Det drejer sig om Sebastian Vettel (Red Bull), Jenson Button (McLaren)
   og Fernando Alonso (Ferrari).

   LÆS OGSÅ[99]Barrichello raser over Schumacher

   Button og Alonso udgik af løbet, mens Vettel kun blev nummer 15.

   Netop Vettel var årsagen til, at Button ikke fuldførte, da de to kørere
   kolliderede, hvorefter Button ikke kunne køre videre.

   ritzau
