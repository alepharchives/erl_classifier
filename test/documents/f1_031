Mark Webber snupper pole i Belgien

For femte gang i år starter Mark Webber et Formel 1-løb som etter, efter at
Red Bull-køreren lørdag var hurtigst i kvalifikationen til Belgiens
grandprix.

   Den australske Red Bull-kører Mark Webber fører an i kampen om
   verdensmesterskabet i Formel 1, og på søndag har han de bedste
   forudsætninger for at øge sin samlede føring.

   Webber, der er noteret for fire sejre i 2010, starter således det
   belgiske grandprix fra pole-position, efter at han lørdag var hurtigst
   i kvalifikationen. Det er femte gang i år, at Webber starter et løb som
   etter.

   LÆS ARTIKEL [97]Genistreg bag Webbers sejr

   McLarens Lewis Hamilton, der er Webbers nærmeste konkurrent i
   VM-kampen, starter løbet som toer, menz Renaults polske kører, Robert
   Kubica, overraskende var tredje hurtigst i kvalifikationen.

   Pole-positionen til Red Bull var holdets 12. ud af 13 mulige i år. Fire
   point er Webber foran Hamilton inden løbet.

   ritzau
