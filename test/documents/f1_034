Genistreg bag Webbers sejr

Mark Webber tog imod en gave fra sine konkurrenter, der tog et tidligt
pitstop i forbindelse med det ungarske grand prix, mens Webber blev på banen.

   Mark Webber tog en helt afgørende beslutning, da den australske Formel
   1-kører søndag vandt det ungarske grand prix.

   LÆS OGSÅ[97]Webber overtager Formel 1-føringen

   Modsat sine konkurrenter, der kørte i pit, da en safety car blev sendt
   på banen på 15 omgang, blev Webber på banen og kørte efterfølgende fra
   front sin fjerde grand prix-sejr hjem.

   »Det var lidt af en gave, jeg fik, men jeg har ikke fået mange af dem
   tidligere, så jeg tog gerne imod den«, siger Mark Webber.

   Tæt i toppen
   Sejren betyder, at den australske Red Bull-kører fører VM-stillingen
   med 161 point, men topstriden er tæt. Der er således blot en afstand på
   20 point mellem de fem bedste kørere.

   »Det er skønt at have flere point end alle andre, men der er ingen
   grund til at blive overstadisk, for der venter flere vigtige løb«,
   fortæller Mark Webber.

   Der resterer fortsat syv afdelinger af VM-serien.

   ritzau
