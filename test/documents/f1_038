Ferrari først over stregen i omstridt tysk ræs

Dobbeltsejr med bismag til de røde racere på Hockenheim.


   Ferraris Formel 1-biler har i løbet af 2010 haltet noget efter McLaren
   og Red Bull, som har været mest dominerende.

   Men søndag satte det legendariske italienske bilmærke alle
   konkurrenterne på plads ved det tyske grandprix.Fernando Alonso
   sejrede, mens holdkammerat Felipe Massa blev toer, og dermed var det et
   perfekt resultat for Ferrari.

   Sebastian Vettel fra Red Bull startede ellers løbet som etter, men
   allerede efter det første sving lå Massa og Alonso nummer et og to i
   løbet.

   Alonso kom forbi
   Massa så efterfølgende ud til at styre løbet fint fra front, men noget
   kunne tyde på, at Alonso senere i løbet fik lov til at passere sin
   holdkammeret, fordi sidstnævnte er bedre placeret i kampen om
   VM-titlen.

   LÆS OGSÅ[97]Bøde til Ferrari for aftalt spil i triumf

   Svær var overhalingen for Alonso på Massa i hvert fald ikke. Efter
   løbet var begejstringen over sejren bestemt også til at overse hos både
   Alonso og Massa. Teamordrer er ikke tilladt i Formel 1, men selvom det
   måske ikke kan bevises, kunne begge køreres kropssprog signalisere
   noget andet.

   Vettel sluttede på tredjepladsen foran engelske Lewis Hamilton fra
   McLaren. Dermed ligger Hamilton stadig etter i VM-stillingen med 157
   point.

   Anden sæsonsejr til Alonso
   Hamiltons teamkammeret og den forsvarende verdensmester, Jenson Button,
   er toer med 143 point efter sin femteplads i Tyskland.

   LÆS OGSÅ [98]Ferrari anklaget for snyd i dobbeltsejr

   Derefter følger de to Red Bull-kørere, Vettel og Mark Webber, med 136
   point, mens søndagens sejrsherre fortsat er femmer. Alonso er noteret
   for 123 point, så det er yderst tæt i topstriden.

   Ferraris seneste sejr faldt i marts, hvor netop Alonso vandt årets
   første løb, som blev kørt i Bahrain.

   ritzau
