Brandvarme Hamilton kører sig til tops

Med sin anden grand prix-sejr i træk overtog Lewis Hamilton førstepladsen i
VM-stillingen. I Canada blev det dobbelt McLaren-sejr.

   Lewis Hamilton har sat kursen mod at bliver formel 1-verdensmester i
   år.

   Red Bull-racerne har ellers længe virket som de hurtigste biler, men
   den engelske McLaren-kører vandt søndag i canadiske Montreal sin anden
   grand prix-sejr i træk og kørte sig på den måde op på førstepladsen i
   den samlede VM-stilling.

   LÆS OGSÅ[97]Lewis Hamilton vinder drama i Tyrkiet

   Hamilton startede i pole position, og han havde også den hurtigste
   racer i løbet, der udviklede sig til at blive en stor triumf for
   McLaren.

   Hamiltons teamkollega, den regerende verdensmester Jenson Button, kom
   ind på andenpladsen, og Ferraris Fernando Alonso blev nummer tre.

   Red Bull-raceren med Sebastian Vettel blev nummer fire, mens den anden
   Red Bull-racer med Mark Webber, der gik ind til løbet som nummer et i
   VM-stillingen, blev kun nummer fem.

   ritzau
