Schumacher får hård tidsstraf

En ulovlig overhaling har sat den tidligere verdensmester yderligere tilbage.

   Michael Schumacher har været en af de mest omtalte kørere i Formel 1
   denne sæson, men comeback-veteranen har ikke leveret det store på
   banerne.

   LÆS OGSÅ[98]Schumacher skyder på bilen

   Og nu bliver tyskeren yderligere sat tilbage i den samlede stilling,
   efter en tidsstraf fik Mercedes-køreren til at rutsje seks pladser ned
   i weekendens grandprix i Monaco.

   LÆS OGSÅ[99]Mark Webber var flyvende i Monaco

   Michael Schumacher foretog en ulovlig overhaling af Ferraris Fernando
   Alonso på sidste omgang, da løbet blev givet fri efter kørsel bag
   safety car.

   Rykker seks pladser ned
   Den forseelse er efterfølgende blevet straffet med en tidsstraf på 20
   sekunder.

   LÆS OGSÅ[100]Ny racer skal bremse ydmygelsen af Schumacher

   Straffen sender den tidligere verdensmester fra en 6. plads i Monaco
   ned på en 12. plads, og han mister dermed de otte VM-point, han
   indtjente.

   Red Bull fører an
   Det er ikke tilladt at overhale, når safety car'en er på banen på
   sidste omgang, men Michael Schumacher tolkede reglerne som om, løbet
   var blevet givet fri.

   Schumacher har derfor appelleret dommen.

   LÆS OGSÅ[101]Veteran kørte sejren hjem fra spids

   Mark Webber og Sebastian Vettel fra Red Bull-holdet fører overraskende
   løbsserien.
