Australsk veteran snupper pole position

Red Bull-holdet fortsætter dominansen i kvalifikationsløbene i Formel 1.
   Den australske Formel 1-kører Mark Webber starter søndagens spanske
   grandprix som etter, efter at han i dag var hurtigst i kvalifikationen.

   Red Bull-køreren starter foran sin tyske teamkammerat, Sebastian
   Vettel, mens Lewis Hamilton (McLaren) og Fernando Alonso (Ferrari)
   indleder Barcelona-løbet som henholdsvis nummer tre og fire.

   Den forsvarende verdensmester, McLarens Jenson Button, som også fører
   dette års VM, starter løbet som nummer fem lige foran den syvdobbelte
   verdensmester Michael Schumacher.

   Webbers anden kval-sejr
   Red Bull har i øvrigt vundet samtlige fem kvalifikationer i denne
   sæson.

   Webber står noteret for to kvalifikationssejre, mens Vettel har været
   hurtigst tre gange.

   ritzau
