
Red Bull tager dobbeltsejr i Malaysia

Red Bull-holdet indtog de to første pladser i sæsonens tredje Formel 1-grand
prix i Malaysia. Veteranen Michael Schumacher måtte udgår.

   Den tyske Red Bull-kører Sebastian Vettel vandt sæsonens tredje Formel
   1-grand prix i Malaysia.

   Med sig på sejrspodiet kunne Sebastian Vettel tage holdkammeraten Mark
   Webber på andenpladsen, der ellers startede i pole position. Nico
   Rosberg kørte sin Mercedes ind på tredjepladsen.

   Sebastian Vettel fik allerede på første omgang kørt sig frem fra en
   startposition som nummer tre. Han holdt herefter førerpositionen resten
   af grand prix'et.

   Massa i front
   I den samlede VM-stilling overtager Ferrari-køreren Felipe Massa
   føringen med sammenlagt 39 point.

   Hans holdkammerat Fernando Alonso og Sebastian Vettel deler
   andenpladsen med hver 37 point.

   I konstruktørernes verdensmesterskab fører Ferrari foran Mercedes og
   Red Bull.

   Schumacher stoppet af teknisk fejl
   Den tilbagevendte tidligere verdensmester, tyskeren Michael Schumacher,
   måtte udgå af grand prix'et i tiende runde på grund af en teknisk fejl
   i hans Mercedes-racer.

   Det malaysiske grand prix var Formel 1-sæsonens tredje.

   Fernando Alonso vandt sæsonens første grand prix i Bahrain, mens den
   forsvarende verdensmester Jenson Button vandt i Australien i det andet.

   ritzau
