
Arsenal må slippe taget i United

Arsenal skuffer. Dårlig kamp på hjemmebane mod Blackburn er ikke godt nok,
hvis man vil være engelsk mester.


   Arsenal er godt i gang med at sætte alle chancer for at indhente
   Manchester United i toppen af Premier League over styr, efter at holdet
   lørdag spillede 0-0 hjemme mod Blackburn.

   Det skuffende resultat betyder, at Arsenal er syv point efter United -
   dog for en kamp mindre.

   Det var først i slutfasen, at manager Arsene Wengers mandskab for alvor
   begyndte at true gæsternes mål. Indskifterne Marouane Chamakh og
   Nicklas Bendtner tilspillede sig begge et par afslutninger, der kunne
   have sikret sejren.

   LÆS OGSÅ[515]Bendtner tager smerterne med ro og lover en stor kamp

   Indskiftningen af Bendtner efter 78 minutter kom efter en tam
   Arsenal-indsats, hvor holdet trods et stort overtag mod Blackburn var
   svage offensivt.

   Gæsterne, der hører til i bunden af Premier League, måtte endda
   gennemføre kampen med 10 mand, da Steven N'Zonzi blev udvist et kvarter
   før slutfløjt.

   Tidligere lørdag vandt Manchester United med 4-2 over West Bromwich.

   ritzau
