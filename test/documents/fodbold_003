Simon Kjær er klar efter ledbåndsskade

Simon Kjær er med i truppen til Wolfsburgs kamp søndag mod Eintracht
Frankfurt.

   Simon Kjær er kommet sig så meget efter sin skade, at den danske
   forsvarsspiller er med i truppen til Wolfsburgs kamp søndag i den tyske
   Bundesliga mod Eintracht Frankfurt. Det skriver klubben på sin
   hjemmeside.

   Simon Kjær pådrog sig en mindre ledbåndsskade i foden forud for
   landskampen mod Norge i sidste uge.

   LÆS OGSÅ[513]Simon Kjær er ude mod Norge

   Han måtte udgå af en af de sidste træninger inden opgøret og kom derfor
   ikke på banen i EM-kvalifikationskampen, som endte 1-1.

   Skuffende sæson
   Lørdag kunne Simon Kjær dog gennemføre hele den afsluttende træning
   uden problemer, lyder det fra klubben.

   Wolfsburg ligger i øjeblikket næstsidst i Bundesligaen efter en
   skuffende sæson, der både har budt på trænerskift og en midlertidig
   degradering af Thomas Kahlenberg til reservetruppen.

   ritzau
