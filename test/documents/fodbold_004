Chok-nederlag: Mourinhos ni år gamle rekord er smadret

Real Madrid indkasserede overraskende sit første nederlag på hjemmebane i år.
   Real Madrid mistede et vigtigt skridt i kampen for at blive spanske
   mestre.

   Og træner José Mourinho mistede en imponerende hjemmebanerekord, da
   Sporting Gijon højest overraskende slog 'kongeklubben' med 1-0.

   KAMPFAKTA[516]Kampens forløb i tal og tekst

   Den portugisiske træner har ikke indkasseret et nederlag på hjemmebane
   i de seneste ni år som træner.

   Seneste nederlag i 2002
   Det seneste nederlag for José Mourinho i egen hule var, da den
   kontroversielle træner stod i spidsen for Porto, og den portugisiske
   klub tabte til Beira Mar 23. februar 2002.

   LÆS OGSÅ[517]Mourinho frygter for Ronaldos kvartfinale

   Siden har han været ubesejret som træner for både Chelsea og Inter, før
   han kom til Real Madrid før denne sæson.

   20-4 i skudforsøg
   De las Cuevas scorede for Sporting Gijon ti minutter før tid i en kamp,
   hvor skudstatistikken 20-4 i Real Madrids favør siger en del om
   opgøret.

   Real Madrid havde før choknederlaget vundet samtlige 14 hjemmebanekampe
   på Bernabeu.
