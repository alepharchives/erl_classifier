Løvenkrands var på pletten for Newcastle

Newcastles Peter Løvenkrands scorede en enkelt gang mod Wolverhampton.

   Peter Løvenkrands øgede lørdag sin position som Danmarks mest
   målfarlige spiller i Premier League, da angriberen scorede en enkelt
   gang i Newcastles 4-1-sejr over Wolverhampton.

   Med sin scoring til 3-0 har Løvenkrands i denne sæson scoret fire gange
   i den bedste engelske fodboldrække, hvilket er dobbelt så mange mål som
   Arsenals Nicklas Bendtner.

   Den hurtige dansker var løbet fri midt foran gæsternes mål umiddelbart
   efter pausen og skulle blot prikke bolden over målstregen.

   Wolves fik ikke skabt spænding
   Inden danskerens scoring havde Kevin Nolan og Shola Ameobi bragt
   værterne, der er placeret midt i Premier League, foran.

   KAMPFAKTA [515]Kampens forløb i tal og tekst

   Løvenkrands, der også stod for en assist, blev udskiftet efter små 70
   minutter.

   Wolverhampton fik senere reduceret, men det lykkedes ikke for gæsterne
   at skabe spænding om resultatet, da Jonás Gutiérrez til slut slog
   sejren fast.

   ritzau
