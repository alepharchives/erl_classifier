
Esbjerg fejrer uafgjort som sejr

Det holdt hårdt for Esbjerg, som dog til sidst i kampen mod FCK fik udlignet.

   Med en scoring dybt inde i overtiden udlignede Tim Janssen til 1-1 i
   kampen mod FC København.

   Og det skaber jubel i Esbjerg-lejren, hvor man kalder udligningen
   ekstremt vigtig.

   »Det løfter klubben og hele byen med sådan et point. Det er en halv
   sejr for os i dag«, siger cheftræner for Esbjerg, Jess Thorup:

   Ny energi
   »Jeg har sagt, at vi skal have point i de resterende 12 kampe, så dette
   point var et skridt i den rigtige retning«, uddyber han.

   Med pointdelingen i dag har Jess Thorup nu fået fire point i sine to
   første kampe i spidsen for Esbjerg, og det har givet ny energi til
   klubben, vurderer midtbanekrigeren Morten Karlsen.

   LÆS OGSÅ[507]Esbjerg henter sent point mod FC København

   »Han kommer med nogle andre idéer og en ny og positiv tilgang, og så
   inddrager han os spillere i sine beslutningerne«, siger Morten Karlsen.

   Lidt nærmere stregen
   Han kalder også den sene udligning for en sejr for vestjyderne.

   »Det var dejligt at få et point til sidst, og det blev jo nærmest
   fejret som et DM-guld. Så det betyder meget for os. Ikke mindst
   mentalt«, siger Morten Karlsen.

   KAMPFAKTA[508]Esbjerg spiller uafgjort mod FCK's mestre

   Samtidig mener han, at man skal regne med Esbjerg i den resterende del
   af foråret.

   »Vi får vist over for de andre bundhold, at der er mere i vente fra os,
   og dermed lægger vi et pres på dem«, siger han.

   Med det ene point rykkede Esbjerg et lille skridt nærmere
   nedrykningsstregen, hvor der dog stadig er to point op.

   ritzau
