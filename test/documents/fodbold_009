
Hodgson fik hævn over Liverpool

Liverpool fyrede Roy Hodgson, men i dag tildelte han klubben et nederlag.

   Fire måneder efter sin fyring i Liverpool fik klubbens tidligere
   manager Roy Hodgson en lille hævn over sin gamle arbejdsgiver.

   Det skete, da West Bromwich - med Hodgson som manager - lørdag slog
   Liverpool med 2-1 i Premier League.

   Sejren blev sikret i slutfasen, da Chris Brunt med sin anden
   straffesparksscoring i kampen sørgede for det overraskende resultat.

   Liverpool skrantede
   Martin Skrtel havde ellers givet gæsterne fra Liverpool en forventet
   føring, da han bragede et hovedstød i mål umiddelbart efter pausen.

   KAMPFAKTA[515]Kampens forløb i tal og tekst

   Trods scoringen så havde Liverpool det svært. Blandt andet fordi Daniel
   Agger og Glen Johnson tidligt i kampen måtte lade sig udskifte med
   skader.

   LÆS OGSÅ[516]Daniel Agger humper af banen med skade

   Det var West Bromwich, der dominerede, og så bidrog Liverpools
   indskifter Sotirios Kyrgiakos også med et par brølere i forbindelse med
   hjemmeholdets scoringer. Efter en time begik han således det klodsede
   straffespark, der førte til 1-1-udligningen.

   Chelsea mistede point
   Roy Hodgson kunne følge hele udviklingen fra sidelinjen med et
   veltilfreds smil, da han i januar blev fyret i Liverpool.

   Den rutinerede træner gik dog kun arbejdsløs i nogle få uger frem til
   ansættelsen i West Bromwich.

   I toppen af Premier League led Chelsea et pointtab, da holdet blot fik
   1-1 hos Stoke City. Chelsea er på tredjepladsen aktuelt 11 point efter
   topholdet Manchester United.

   ritzau
