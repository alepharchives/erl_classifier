
Dortmund viser klassen mod Hannover

Hannover 96 kom foran mod Bundesligaens tophold, Borussia Dortmund.

   Borussia Dortmund cementerede holdets position som Tysklands
   øjeblikkeligt bedste mandskab, da topholdet lørdag vandt med 4-1 over
   Bundesligaens nummer tre, Hannover 96.

   Der gik dog lang tid, før Borussia-spillerne fik nedbrudt gæsternes
   defensiv i storsejren på hjemmebanen, Signal Iduna Park.

   LÆS OGSÅ[513]Tophold kan sælge over 300.000 billetter til slutkamp

   Efter en time fik Mario Götze udlignet til 1-1 for værterne, hvorefter
   Lucas Barrios øgede to gange, inden Kevin Grosskreutz afsluttede
   målfesten.

   Leverkusen eneste trussel
   Med seks spillerunder tilbage af Bundesligaen er det reelt kun Bayer
   Leverkusen, der har mulighed for at snyde Dortmund i mesterskabskampen.

   KAMPFAKTA[514]Kampens forløb i tal og tekst

   Afstanden til Leverkusen, der lørdag slog Leon Jessens Kaiserslautern
   med 1-0, er på syv point.

   Bayern rykker op på tredjeplads
   Bayern München overtager Bundesligaens tredjeplads fra Hannover efter
   en 1-0-sejr over Borussia Mönchengladbach.

   KAMPFAKTA[515]Kampens forløb i tal og tekst

   Bayern er dog hele 14 point efter Dortmund.

   Bo Svensson og Mainz fik 1-1 hjemme mod Freiburg, mens Werder Bremen
   var værter for en 1-1-forestilling mod Stuttgart.

   LÆS OGSÅ[516]Dortmund skuffer mod Mainz i sidste minut

   ritzau
