
Politiet anholder 26 AaB-fans for ballade

26 fodboldbøller angreb politiet forud for kampen i Aalborg mellem AaB og OB.


   Nordjyllands Politi har lørdag eftermiddag anholdt 26 tilhængere af
   fodboldklubben AaB forud for Superligakampen på Aalborg Stadion mellem
   AaB og OB fra Odense.

   De 26 blev anholdt for at angribe politiet.

   En ung mand blev slået i hovedet med en politistav og måtte køres til
   sygehuset i en ambulance, oplyser vagtchef Frank Liltorp i Nordjyllands
   Politi.

   Præventive anholdelser
   »Vi kender ikke hans nærmere tilstand«, siger vagtchefen.

   De fleste anholdelser skete præventivt for at forhindre yderligere
   sammenstød mellem AaB-fans og ordensmagten.

   LIVE[506]Følg kampen mellem AaB og OB i tekst og tal

   Anholdelserne skete ved værtshuset Casablanca i Aalborgs midtby.

   Der var ingen OB-fans iblandt, siger vagtchefen i Aalborg.

   ritzau
