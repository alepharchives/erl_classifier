
Daniel Agger humper af banen med skade

Landsholdets forsvarsgeneral Daniel Agger er gået ud med en skade.

   Daniel Agger var ikke i stand til at gennemføre lørdagens kamp i
   Premier League mellem Liverpool og West Bromwich.

   Efter 25 minutter ved stillingen 0-0 måtte den danske midterforsvarer
   støttes fra banen med smerter omkring sit højre knæ.

   Med et bekymret ansigtsudtryk humpede Agger ud mod bænken, mens han tog
   sig til benet, der i forvejen var tapet til på grund af tidligere
   skader.

   Plaget af skader
   Landsholdsspilleren, der for en uge siden var med for Danmark, der fik
   1-1 i Oslo mod Norge i EM-kvalifikationen, har de senere år døjet med
   flere skader.

   LÆS OGSÅ[514]Manglende effektivitet frustrerer Agger

   Blandt andet har Agger været plaget af en længerevarende lægskade.

   ritzau
