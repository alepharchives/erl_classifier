Hattrick, tre straffe og fantastisk comeback af United


Wayne Rooney blev redningsmand, da United var helt nede i West Hams sæk.
   Der var meget på spil for begge hold, da topholdet Manchester United på
   udebane mødte West Ham fra den nederste del af Premier League.

   Manchester United skulle holde mesterskabskursen efter nogle vaklende
   præstationer, mens West Ham efter at have ageret bundprop i store dele
   af sæsonen kunne rykke hele seks pladser op fra den tætte bundstrid med
   en sejr.

   LÆS OGSÅ[515]Sir Alex nedtoner chance for historisk gevinst

   Og West Ham viste moral og havde mesterskabsaspiranten helt nede i
   sækken foran 2-0 frem til 25 minutter før tid.

   Fantastisk comeback
   Men Manchester United fandt endnu en gang ekstra kræfter og kværnede
   bundholdet ned i en anden halvleg, hvor et Wayne Rooney-hattrick var
   grundlaget for et imponerende comeback til en 4-2-sejr.

   Manchester United indledte som forventet kampen som lyn og torden.

   LÆS OGSÅ[516]Slingrende United holdt tilskuerne på pinebænken

   Angrebene bølgede frem mod landsholdskeeper Robert Greens mål, men
   træfsikkerheden manglede hos United, der åbnede uden målmagerne Dimitar
   Berbatov og Javier Hernandez.

   To fæle United-fejl
   Men det blev West Ham, der åbnede scoringen efter 10 minutter, da
   topholdets Patrice Evra begik et tåbeligt straffespark ved at sætte
   hånd på en bold i feltet.

   Mark Noble udnyttede køligt straffesparket til 1-0-føring til
   hjemmeholdet.

   KAMPFAKTA[517]Kampens forløb i tal og tekst

   Manchester Uniteds dominans fortsatte, men efter 25 minutter lå bolden
   igen i topholdets netmasker efter endnu et straffespark.

   West Ham udnyttede flot frontangriberne Carlton Cole og Demba Bas store
   styrke i nærkampene, og bundholdet levede på præcise lange afleveringer
   fra især Thomas Hitzlsperger til at ryste det bagerste af Uniteds
   forsvar. straffet.  Mark Noble scorede to gange på straffe for West
   Ham, som havde Manchester United ved struben helt frem til midten af
   anden halvleg. Foto: AP

   LÆS OGSÅ[518]Uniteds forsvar falder fra hinanden

   Straffesparket var igen klodset - denne gang begået af en af verdens
   bedste forsvarsspillere, Nemanja Vidic, som slet ikke kunne holde Demba
   Ba.

   LÆS OGSÅ[519]Tottenham sætter vigtige point til i CL-striden

   Og igen var det Mark Noble, der eksekverede straffesparket sikkert ind
   bag målmand Tomasz Kuszczak.

   Derefter kom hjemmeholdet lidt bedre med i spillet og især Scott Parker
   og Thomas Hitzlsperger gjorde det godt på en bevægelig midtbane.

   11-0 i hjørnespark
   Selv om Manchester United 'førte' 11-0 ved pausen i hjørnespark og også
   havde flest forsøg på mål, var det altså West Ham, der førte 2-0.

   United var til gengæld heldige at have Nemanja Vidic på banen efter
   serberen slap billigt med et gult kort, da han nedlagde Demba Ba som
   sidste mand.

   Kratig offensiv satsning
   I anden halvleg satsede Manchester United fra start med en indskiftning
   af Javier Hernandez, mens Dimitar Berbatov senere kom ind og gav ekstra
   ekstra liv i topholdets offensiv.

   Og det virkede! West Ham havde svært ved at modstå United-presset, som
   byggede massivt op gennem anden halvleg.

   LÆS OGSÅ[520]Rooney vil vippe Liverpool af tronen

   I det 64. minut lykkedes det så endelig for Manchester United at få
   reduceret til 1-2. Wayne Rooney lagde flot et frispark indover muren og
   forbi West Ham-målmand Robert Green.

   Enmandshæren Rooney
   Og Wayne Rooney var åbenbart blevet stivet så godt af gennem de
   offensive indskiftninger, at han blev en regulær enmandshær i resten af
   kampen.

   Efter 72 minutter viste englænderen klassen i feltet, hvor han med en
   enkel dribling kom fri efter en Antonio Valencia-aflevering og hamrede
   bolden i nettet.

   KAMPENS SPILLER [521]Wayne Rooney

   Udligningen var ikke nok for Wayne Rooney, der blot syv minutter senere
   blev vaskeægte hattrick-helt på et lidt tvivlsomt straffespark til
   Manchester United.

   Med seks minutter igen gik luften helt ud af det efterhånden flade West
   Ham-mandskab, da Javier Hernandez med sin 17. sæsonscoring gjorde det
   til 4-2 for United.

