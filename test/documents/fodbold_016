
Ølkast stoppede nervøst opgør efter to røde kort

Bundesligakampen mellem St. Pauli og Schalke 04 måtte afbrydes, efter
linjevogteren blev ramt af et ølkrus

   Der er en del, der er vågnet op med tømmermænd i St. Pauli i dag, både
   blandt klubbens tilhængere og ledelse.

   Fredagens Bundesliga-opgør mod Schalke måtte afbrydes to minutter før
   tid, fordi en linjevogter blev ramt af et ølkrus, som en utilfreds St.
   Pauli-tilhænger havde kastet.

   LÆS OGSÅ[512]Sportschef var ved at brække sig efter nederlag til
   piratklubben

   Episoden er naturligvis blevet indberettet til det tyske fodboldforbund
   DFB, der nu skal tage stilling til, hvordan St. Pauli skal straffes.

   Undskylder på klubbens vegne
   Klubbens træner, Holger Stanislawski, fordømmer episoden, der skete ved
   stillingen 2-0 til Schalke.

   »Sådanne scener er uacceptable, og de burde ikke forekomme på noget
   stadion. Jeg kan kun undskylde over for linjevogteren på klubbens
   vegne«.

   LÆS OGSÅ[513]Kultklubben sætter pressemand på holdet

   Dommer Deniz Aytekin mener ikke, at han havde andet valg end at afbryde
   kampen.

   Vrede over to røde kort
   »Det er altid trist, når en kamp må stoppes. Men også i første halvleg
   blev linjevogterne ramt af lightere og mønter«, siger han.

   FOTO[514]Den brune fodboldpirat fylder 100 år

   St. Pauli-tilhængernes vrede udløstes formentlig af de to røde kort,
   som St. Pauli blev tildelt i kampen efter grove frispark af Jan-Philipp
   Kalla og Fin Bartels.

   ritzau
