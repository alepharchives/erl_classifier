
Ny FCK-træner vil være med til indkøb

FCK's nye træner, Roland Nilsson, forventer at blive rådspurgt som
spillerindkøb.
   Roland Nilsson skal, som det ser ud lige nu, først tiltræde som
   FCK-træner til efteråret, når hans nuværende kontrakt med Malmö FF
   udløber.

   Men derfor forventer svenskeren alligevel at få indflydelse på de
   indkøb, som FCK nødvendigvis må foretage i næste transfervindue.

   LÆS OGSÅ[506]FCK skriver kontrakt med svensk træner

   »Ja, jeg går da ud fra, at jeg også skal være inde over tingene i
   transfervinduet og kigge på, hvordan holdet skal forstærkes«, siger
   Nilsson til B.T.

   Profiler forsvinder
   Derfor bliver der efter alt at dømme en hel del, som svenskeren skal
   forholde sig til sommeren over.

   FCK ved med sikkerhed, at Oscar Wendt og Zdenek Pospech forlader
   klubben, ligesom mange andre profiler fra startopstillingen forventes
   at skifte klub.

   LÆS OGSÅ[507]FCK'er vil til udlandet

   »Sådan er det i fodboldens verden. Jeg er sikker på, at FCK til den nye
   sæson også nok skal være et slagkraftigt hold. Forlader spillere
   klubben, jamen så kan der jo hentes nye ind«, siger Nilsson.

   LÆS OGSÅ[508]Malmø FF vil beholde Nilsson hele sæsonen

   Han vil ikke over for avisen forholde sig til mulighederne for at
   skifte til FCK før tid. Det er ifølge den tidligere svenske
   landsholdsspiller op til de to klubber at finde en løsning på det
   spørgsmål.

   ritzau
