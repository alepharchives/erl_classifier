Guardiola åbner for Barca-exit

FC Barcelonas træner kan være en færdig mand i storklubben efter næste sæson.

   Den succesfulde træner for FC Barcelona, Josep Guardiola, antyder, at
   han kan være på vej væk fra klubben.

   Den 40-årige træner nævner i et interview, at det kan være på tide at
   søge væk fra storklubben, når næste sæson er afsluttet.

   »Næste år er mit fjerde i træk som Barca-træner. En klub som denne skal
   have meget mod for at holde på en træner i så lang tid. Spillerne
   bliver trætte af træneren og vice versa«, siger han i interviewet med
   den italienske tv-station Rai.

   LÆS OGSÅ[514]Manchester United møder Barcelona i USA

   På den baggrund konkluderer Guardiola:

   »Jeg tror, at min tid i Barcelona lakker mod enden«.

   LÆS OGSÅ[515]Abidal ved godt mod efter operation

   Guardiola tog over i den catalonske klub efter hollænderen Frank
   Rijkaard i 2008. Herefter er det blevet til ikke færre end otte titler.

   Ansat til 2012
   I februar forlængede Guardiola sin kontrakt med FC Barcelona, så den
   løber frem til juni 2012.

   LÆS OGSÅ[516]David Villa er alle tiders spanske målkonge

   Skulle han her vælge at søge nye udfordringer, vil det sandsynligvis
   ikke være svært at overtale Inters præsident, Massimo Moratti, til at
   indgå en aftale.

   Moratti har i lang til udtrykt en stor beundring for Guardiolas
   arbejde.

   ritzau
