Mourinho frygter for Ronaldos kvartfinale

Real Madrids træner, José Mourinho, vurderer, at Cristiano Ronaldo misser
Champions League-kvartfinale.

   Når Real Madrid tirsdag tager imod Tottenham i klubbernes første
   Champions League-kvartfinale, må spanierne måske undvære deres
   stjernespiller Cristiano Ronaldo.

   Madrilenernes karismatiske træner, José Mourinho, forklarer på en
   pressekonference, at Ronaldo, angriberen Karim Benzema og backen
   Marcelo først er kommet sig over deres skader, når holdet møder
   Athletic Bilbao 9. april.

   »De vil kun være i stand til at spille mod Bilbao. Det er
   oplysningerne, jeg har fra lægestaben«, lyder det fra Mourinho.

   LÆS OGSÅ[514]Mourinho var få timer fra at blive engelsk landstræner

   På den måde synes de tre Real Madrid-spillere både at gå glip af
   weekendens kamp i Primera Division mod Sporting Gijon og det vigtige
   Champions League-opgør mod Tottenham.

   Ronaldo, der er verdens dyreste fodboldspiller, døjer med en
   forstrækning i det ene ben.

   Real Madrid og Tottenham spiller returkamp i London 13. april. Den
   samlede vinder af de to opgør møder enten FC Barcelona eller Shakhtar
   Donetsk i semifinalen.

   ritzau
