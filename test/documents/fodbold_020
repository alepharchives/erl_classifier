
Egoistiske stjernespillere skal straffes for at tilsvine dommere


»Uacceptabel« adfærd af fodboldens stjerner skal stoppes med hårdere straffe.
   De højt betalte stjerner i topfodbold befinder sig i stigende grad i en
   sfære isoleret fra den virkelige verden.

   Det mener lederne i Premier League, som vil gøre noget ved spillernes
   adfærd.

   Problemet med de store fodbold-egoer skinner især igennem, når det ene
   hold føler sig uretfærdigt behandlet af dommeren.

   Kort proces
   Men fra næste år bliver der kort proces med tilsvining af dommere og
   truende sammenstimlen af holdkammerater mod dommeren bag den stakkels
   forurettede spiller, der lige har begået et groft frispark.

   Manden i sort, der skal dele sol og vind lige, skal kort og godt
   beskyttes meget bedre.

   LÆS OGSÅ[515]Dommer tester Lampard i lokalderby

   Det besluttede det engelske fodboldforbund, FA, torsdag, da en ny
   kampagne blev sat i værk - samtidig med at straffene til de hidsige
   spillere bliver hårdere fra næste sæson.

   Grovheder og truende adfærd skal væk
   »Konflikter og forbitrelse forekommer stadig oftere på banen, og vi har
   set mange virkelig aggressive kampe på det seneste. Og der har været
   flere ting i de kampe, som vi ikke længere ønsker at se«, siger
   direktøren for Premier League, Richard Scudamore, ifølge AP.

   De 20 klubber i Premier League blev enige om at forsøge at rense
   spillet for uacceptabel kritik og grovheder fra spillere og trænere
   over for dommerne. svovlende.  Manchester Uniteds brasilianske back,
   Rafael, lader frustrationen over det andet gule kort i kampen mod
   Tottenham gå ud over dommer Mike Dean. Arkivfoto: AP

   LÆS OGSÅ[516]Bandbulle mod dommer giver fem dages karantæne

   Lige nu afsoner for eksempel Manchester Uniteds manager Alex Ferguson
   en fem kampe lang karantæne for at have svinet dommer Mark Atkinson til
   efter en kamp mod Chelsea.

   Spillerne skal være rollemodeller
   Og Uniteds forsvarer Rafael har fået en bøde for at bande dommer Mike
   Dean op i hovedet efter gult kort nummer to i en kamp mod Tottenham.

   Men tiltaget skal ikke »dæmonisere« spillerne, udtaler Richard
   Scudamore. FA ønsker i stedet, at spillerne er sig deres ansvar som
   rollemodeller for unge fans bevidst.

   LÆS OGSÅ[517]Engelske klubber tvinges til spillerudvikling

   »Opførslen på banen synes at blive værre, men folk forlanger også mere
   af de meget privilegerede og professionelle spillere. Vi vil begynde
   med at koncentrere os om forholdet mellem spillere/trænere og dommerne,
   da alle kan få øje på den uacceptable adfærd«, siger Richard Scudamore.
