Real-stjerne klar til kamp langt før forventet

Real Madrids angrebsproblem er måske løst ved Gonzalo Higuains klarmelding.

   Real Madrid-angriberen Gonzalo Higuain ser ud til at gøre comeback
   hurtigere end ventet efter sin rygoperation i januar.

   LÆS OGSÅ[513]Skade kan tvinge Real Madrid til stor transfer

   »Det er en overraskelse. Vi kan have op til 15 kampe tilbage i sæsonen,
   så det er vigtigt at have ham tilbage«, siger Real Madrid-træner José
   Mourinho.

   Det var ventet, at angriberen først ville være klar efter sommerferien,
   men han er udtaget til truppen, som lørdag møder Sporting Gijón i
   Primera Division.

   LÆS OGSÅ[514]Benzema begynder at imponere Real-bosser

   ritzau
