
Bosnien-Hercegovina er suspenderet

Landsholdet og klubber fra Bosnien-Hercegovina er blevet udelukket fra
internationale kampe.

   Fodboldforbundet i Bosnien-Hercegovina, NSBiH, er blevet smidt ud af
   det internationale fodboldsamarbejde af Fifa og Uefa.

   Ifølge en pressemeddelelse fra Uefa blev det drastiske skridt gjort
   nødvendigt, da NSBiH ikke indordner sig Fifa og Uefas regelsæt.

   Dermed kan Bosnien-Hercegovina ikke deltage i landskampe, og landets
   klubber er udelukket fra europæiske kampe.

   Lå godt i EM-kvalifikationen
   Landsholdet klarede sig ellers godt i EM-kvalifikationen, hvor
   Bosnien-Hercegovina slog Rumænien 2-1 i slutningen af marts og var med
   i kampen om andenpladsen i gruppe D, hvor Frankrig fører.

   FAKTA[494]EM-kvalifikation

   Over flere omgange har NSBiH forsøgt at ændre sit regelsæt, så det
   passer overens med de internationale regler.

   Men i Bosnien-Hercegovinas tilfælde har det været et stort problem at
   finde en fælles repræsentant for forbundet.

   hastemøde.  På et sidste møde i Bosnien-Hercegovinas fodboldforbund
   NSBiH 29. marts forsøgte ledelsen at få medlemmernes opbakning til en
   ændring af vedtægterne i forbundet. Men de tabte. Arkivfoto: APSærregel
   med tre præsidenter
   Den nye nation lider fortsat under splittelsen fra Balkan-krigene.

   Så hidtil har der været tre præsidenter og to separate fodboldforbund i
   stedet for det ene forbund med en enkelt præsident, som er kravet fra
   Fifa og Uefa.

   I et sidste forsøg på at vinde medlemmernes opbakning til en ændring af
   vedtægterne og strukturen mødtes NSBiH 29. marts. Men kun 22 af de 54
   delegerede stemte for en ændring.
