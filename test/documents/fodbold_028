Sir Alex nedtoner chance for historisk gevinst

Manchester United kan fortsat vinde Premier League, FA Cup og Champions
League.

   I 1999 vandt Manchester United Premier League, FA Cuppen og Champions
   League i den samme sæson, men holdets manager, Alex Ferguson, tror, at
   den bedrift bliver svær at gentage i denne sæson.

   »Det bliver sværere for os end i 1999. Dengang havde vi slet ikke så
   mange skader som nu. Der er en stor vilje i holdet til at gentage
   bedriften, men lige nu har vi bare så mange skader hos
   forsvarsspillerne«, siger Ferguson.

   LÆS OGSÅ[484]Uniteds forsvar falder fra hinanden

   Han håber på at have Nemanja Vidic skadesfri igen til lørdagens
   ligakamp mod West Ham, men foruden Vidic døjer Rio Ferdinand, Rafael og
   John O'Shea med skader.

   Pres på bagkæden
   Desuden er Jonny Evans i karantæne mod West Ham, så Fergusons trup er
   presset i de bageste rækker.

   LÆS OGSÅ[485]Manchester United møder Barcelona i USA

   »Vi lader os ikke slå ud. Uanset hvad der sker, så føler du altid, at
   Manchester United er i stand til at score i det sidste minut. Så
   selvfølgelig har vi en chance, men det bliver sværere end nogensinde«,
   vurderer Ferguson.

   Treble-veteraner stadig med
   Da Manchester United vandt 'the treble' i 1999, var det med danske
   Peter Schmeichel på mål.

   Ryan Giggs og Paul Scholes var også med på det legendariske hold
   dengang, og de to midtbanespillere er fortsat i Fergusons trup.

   LÆS OGSÅ[486]Bandlyst boss kunne smile, da United tog et lille skridt
   mod titlen

   Manchester United fører Premier League med fem point ned til Arsenal. I
   FA Cup-semifinalen venter Manchester City, mens Chelsea er modstanderen
   i Champions League-kvartfinalen.

   ritzau
