Mixu skal have det maksimale ud af Finland

Finland har købt deres nye landstræner fri af kontrakt med skotske
Kilmarnock.

   Finland har aldrig deltaget ved en VM- eller EM-slutrunde, men det får
   en af landets egne helte nu muligheden for at lave om på.

   Mika-Matti Petteri 'Mixu' Paatelainen vender efter en langvarig
   karriere i hovedsageligt britisk fodbold for anden gang hjem til
   Finland, hvor han med øjeblikkelig virkning overtager jobbet som
   landstræner.

   18 år som professionel i udlandet
   44-årige 'Mixu' Paatelainen afløser Markku Kanerva, der har været
   midlertidig træner siden fyringen af skotten Stuart Baxter i november
   2010.

   FAKTA [494]Landstrænere i 53 europæiske fodboldlande

   Angriberen Paatelainen forlod i 1987 Haka og indledte en 18 år lang
   karriere i Dundee United, Aberdeen, Bolton, Wolverhampton,
   Wolverhampton, Hibernian, Strasbourg, St. Johntone og St. Mirren.

   Trænerkarrieren indledte han i Cowdenbeath, som han førte fra den
   tredjebedste til den næstbedste skotske række, og efter et par år
   hjemme i TPS i Turku skrev han i juni 2010 kontrakt med Kilmarnock, som
   efter have været tæt på nedrykning nu er nummer seks i den skotske
   Premier League med mulighed for europæisk kvalifikation.

   Tæt på VM-playoff med Richard Møller Nielsen
   Tilbuddet om at blive landstræner var så stor en ære for Paatelainen,
   at han gik til klubbens ledelse, der indvilgede i frigive finnen.

   Mixu Paatelainen spillede selv 70 landskampe fra 1989 til 2003 og var
   således med på det hold, der med Richard Møller Nielsen som landstræner
   var minutter fra at spille sig frem til en playoffkamp i
   kvalifikationen til VM i 1998.

   Finland skulle vinde den sidste hjemmekamp mod Ungarn for at blive
   nummer to i gruppen, men sejrede forduftede op i aftenhimlen over
   Helsinki i sidste minut, da det blev 1-1 på et bizart selvmål, hvor tre
   finner som de sidste rørte bolden, inden den trillede ind over
   målstregen via ryggen på målmanden.

   Tre nederlag i EM-kvalifikationen
   Paatelainen overtager et hold, der har tabt de første tre kampe og
   derefter vandt 8-0 over San Marino i den igangværende EM-kvalifikation.

   I venskabskampen forleden mod Portugal tabte Finland 2-0 med et hold,
   der kun havde én spiller i startopstillingen fra den finske liga. Det
   var angriberen Berat Sadik, der er født i Makedonien.

   LÆS ARTIKEL[495]Ny portugisisk profil basker Finland
