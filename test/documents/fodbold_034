Tophold kan sælge over 300.000 billetter til slutkamp

Halvanden måned før kampen mod Frankfurt er Dortmund i mesterskabsstemning.

   Selv om der er plads til 80.000 tilskuere på Borussia Dortmunds bane,
   Signal Iduna Park, er det langt fra nok.

   Klubben har ifølge nyhedsbureauet AFP fået henvendelser fra fans, der
   tilsammen vil købe 301.752 billetter til det sidste opgør i denne
   Bundesliga-sæson mod Frankfurt 14. maj.

   LÆS OGSÅ[511]Dortmund skuffer mod Mainz i sidste minut

   I den kamp kan hjemmeholdet efter alt at dømme fejre sit første
   mesterskab siden 2002.

   Lodtrækning om resterende billetter
   Mange billetter er imidlertid allerede afsat til sponsorer,
   sæsonkortholdere og udeholdets fans.

   Derfor vil de resterende 21.000 blive fordelt via lodtrækning, når
   ansøgningsfristen udløber 10. april.

   ritzau
