Solbakken afslutter FCK-diskussion

Træner Ståle Solbakken afviser at blive i FCK længere end til sommer.
   Ståle Solbakken lukker nu alle diskussioner om, at han kunne finde på
   at forlænge sin aftale med FCK med et halvt år og fortsætte
   trænergerningen frem til nytår.

   Nordmanden siger til Ekstra Bladet, at han 100 procent sikkert forlader
   de danske mestre, når denne sæson er forbi.

   LÆS OGSÅ[505]DBU lukker aftale med ny landstræner til efteråret

   »Jeg stopper til sommer. Fordi det er det rigtige for mig, min familie
   og for klubben«.

   Mangler styrmand på bænken
   »Det har hele tiden været mit udgangspunkt, at jeg forholdt mig til den
   kontrakt, der udløber til sommer. Det gør jeg stadig, og det har jeg
   også meddelt CV (FCK's sportsdirektør, Carsten V. Jensen)«, siger
   Solbakken til avisen.

   Når snakken om en forlængelse af FCK-trænerens engagement overhovedet
   er dukket op, er det fordi københavnerne kan ende med at mangle en
   styrmand på bænken i efteråret.
   LÆS OGSÅ[506]Varmt FCK-træneremne forlader Malmø FF

   I hvert fald, hvis klubbens angivelige ønsketræner, svenske Roland
   Nilsson, skal opfylde sin kontrakt med Malmö FF. Den løber nemlig året
   ud.

   »Vi melder noget ud«
   FCK's sportsdirektør har dog ikke meget at sige om de overvejelser, man
   gør sig i den retning.

   LÆS OGSÅ[507]Solbakken har fokus på tre ting i foråret

   »Vi melder noget ud midt på foråret. Det kan være i april, det kan være
   i maj. Jeg vil ikke låse mig fast på en dato«, siger Carsten V. Jensen
   til Ekstra Bladet.

   ritzau
