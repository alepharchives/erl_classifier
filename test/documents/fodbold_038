Ufo-lignende kunstig sky i spil til VM 2022

Vildt projekt skal redde spillerne og tilskuere ved VM i 2022 fra hedeslag.
   Når der i 2022 skal afholdes fodbold-VM i Qatar, har ørkenstaten tænkt
   sig at revolutionere turneringen med 12 topmoderne arenaer, der bl.a.
   skal indeholde airconditionanlæg.

   Men her stopper visionerne ikke.

   Da slutrunden formentlig bliver afviklet i sommermånederne, kan man
   løbe ind i problemer med det varme vejr i landet. Netop af den grund
   har Fifa gennem længere tid diskuteret muligheden for at rykke
   slutrunden frem til vintermånederne.

   LÆS OGSÅ[485]Milliardspil i ørkenkulissen, da Messi-perle blev
   afgørende

   Men Dr. Saud Ghani fra universitetet i Qatar har fået en idé, som måske
   kan afværge et vinter-VM.

   Han arbejder nemlig på at udvikle en ufo-lignende kunstig sky, der ved
   hjælp af helium, fire motorer og strøm fra solceller, skal kunne sættes
   i luften.
   Se det vilde VM-projekt


   Således kan den kunstige sky automatisk nedbringe temperaturen stadion,
   der på en varm sommerdag i Qatar vil kunne nå langt op over 40 grader -
   forhold, der naturligvis ikke er gunstige for en fodboldkamp. Og da
   slet ikke for en hel slutrunde med 64 matcher.

   LÆS OGSÅ[487]Blatter flytter fodbold-VM tilbage til sommeren

   Saud Ghani siger til CNN, at projektet vil koste omkring 2,5 milllioner
   dollar, svarende til omkring 13 millioner danske kroner.

   Er man være interesseret i sin helt egen personlige sky, så vil en
   sådan formentlig kunne erhverves for omkring 500.000 dollar.

   Den vil så ’skygge’ dig via mobilen, så du slipper for at bekymre dig
   om du får for meget sol, hvis du er tilskuer til VM-slutrunden i Qatar.
