Danmark varmer op til EM-afgørelsen mod Skotland

Landstræner Morten Olsen sammenligner skotterne med Norge.

   DBU har indgået aftale med det skotske fodboldforbund, SFA, om en
   landskamp i Glasgow på den officielle landskampdato onsdag 10. august.

   Kampen fungerer som forberedelse til efterårets EM-kvalifikationskamp
   mod Norge i september.

   »Skotland er en god modstander for os som forberedelse inden
   EM-kvalifikationskampen mod Norge en måned senere. Begge hold er
   løbestærke og løbevillige, og de spiller med en fantastisk team spirit.
   Og så er Hampden Park jo ét af fodboldtemplerne i Europa«, fortæller
   landstræner Morten Olsen til DBU's hjemmeside.

   Skotland tabte i søndags en landskamp til Brasilien med 2-0 og har kun
   fået fire point i fire kampe i EM-kvalifikationsgruppe I, der også
   tæller de spanske verdensmestre og Tjekkiet.
