FCK'er vil til udlandet

Mikael Antonsson tror ikke, at han bliver i FC København, hvor hans kontrakt
udløber til sommer.

   Der er ikke meget, der tyder på, at Mikael Antonsson også skal rydde op
   foran FC Københavns mål i næste sæson.

   Den svenske stopper har kontraktudløb til sommer, og han regner med at
   tage springet videre til en større liga end den danske.

   »Der er meget, der tyder på, at jeg ikke bliver i København. Med tanke
   på, at jeg gjorde en god figur i udekampen mod Chelsea, fik det nok
   mine aktier til at stige en smule. Men jeg ved faktisk ikke, om der er
   noget konkret i gang, ellers havde jeg fortalt det«, siger den 29-årige
   forsvarsspiller til fotbollskanalen.se.

   LÆS OGSÅ[505]Svensk forsvarsklippe vil gerne blive i FCK

   Det er udlandet, der trækker i Antonsson, som gerne vil prøve sig selv
   af i en bedre liga.

   »Og her taler vi lidt varmere lande end Danmark, selv om Superligaen
   holder høj klasse. Det har vi jo bevist med FCK, men det kunne være
   fedt at prøve vingerne af et andet sted«, siger han.

   Antonsson var med i samtlige 90 minutter, da Sverige tirsdag vandt 2-1
   over Moldavien.

   LÆS OGSÅ[506]Sverige vinder trods Zlatan-afbrænder

   ritzau
