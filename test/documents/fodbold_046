Rejseri skyld i Thomas Sørensens skade

Thomas Sørensens regner kun med få dages pause.
   Rejser til Oslo og slovakiske Trnava inden for få dage er årsagen til,
   at målmand Thomas Sørensen fik hold i ryggen under opvarmningen til
   venskabskampen mod Slovakiet tirsdag aften.

   Han måtte melde fra i sidste øjeblik, hvilket skuffer ham.

   »Jeg havde det okay op til kampen, men der har ligget et eller andet
   dybt i min muskulatur«, siger Thomas Sørensen.

   »Jeg laver styrketræning på min ryg, fordi jeg ved, at jeg får
   problemer, men det er rejserne, der ender med at skade mig. Det er der
   dog ikke så meget at gøre ved«.

   LÆS OGSÅ[490]Danmark vinder på en god afslutning

   »For selvom jeg har fået de massager, der har været nødvendige, så er
   en lille forkert bevægelse nok til, at dette sker. Kroppen er lidt
   mærket af rejserne«, forklarer målmanden.

   Han blev erstattet af Stephan Andersen og regner kun med få dages
   pause.

   »Det var et lille hold i ryggen, men nok til at jeg ikke kunne spille.
   Et par dages pause burde kunne være nok«, vurderer Thomas Sørensen.

   ritzau
