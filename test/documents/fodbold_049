Australien scorer nr. 1.000 og sensation mod Tyskland

To mål på fire minutter sikrede Australien den første sejr over Tyskland.

   Nok havde Joachim Löw udskiftet otte spillere i forhold til lørdagens
   4-0-sejr over Kasakhstan, men det var en streg i regningen, at
   konsekvensen blev et nederlag på 2-1 mod Australien.

   Tyskland havde vundet de tre foregående kampe mod Australien, seneste
   4-0 under sidste sommers VM-slutrunde i Sydafrika, og i Mönchengladbach
   kom Tyskland planmæssigt foran, da Mario Gomez scorede efter en halv
   time.

   LÆS ARTIKEL[482] Perfekt VM-åbning af 'Die Nationalelf'

   Da David Carney efter en times spil udlignede til 1-1, var det mål
   nummer 1.000, der er scoret mod det tyske landshold i 845 landskamp.

   Brent McGrath fik debut for Australien
   Nummer 1.001 fulgte blot fire minutter senere, da Luke Wilshere
   udnyttede et straffespark, der endte med at blive Australiens sejrsmål.

   Sejren var en sjælden triumf for Australien, der siden VM-slutrunden
   har fået tysk landstræner, Holger Osieck, der med en udskiftning i
   kampens 90. minut gav landsholdsdebut til den 19-årige Brøndbyspiller
   Brent McGrath.
