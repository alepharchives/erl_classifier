Kuyt afgør et vanvittigt målorgie


Ungarn var foran mod Holland, men viceverdensmestrene vandt 5-3.
   Holland er fortsat ubesejret i EM-kvalifikationens gruppe E efter en
   sejr på 5-3 over Ungarn, og det kan viceverdensmestrene takke Dirk Kuyt
   for.

   Den alsidige Liverpool-angriber havde tre gyldne minutter, da der
   manglede godt 10 minutter af kampen, men det var nok til, at han
   nettede to gange og sikrede hollænderne den sjette sejr af seks mulige.

   Syv mål i anden halvleg
   Ved pausen var Holland foran 1-0 på mål af Robin van Persie, men så
   eksploderede kampen nærmest.

   Gergely Rudolf udlignede først til 1-1. Zoltan Gera chokerede dernæst
   ved at bringe gæsterne foran 2-1. Så udlignede Wesley Sneijder til 2-2.
   Så scorede Ruud van Nistelrooy til 3-2. Og så scorede Gera sit andet
   mål til stillingen 3-3.

   Et langskud og et frækt lob
   Inden Kuyt altså tog over.

   Først bragede han bolden i mål på et langskud, hvorefter han frækt
   lobbede bolden over en ikke helt sagesløs Marton Fulop i det ungarske
   mål til slutstillingen 5-3.

   Med sejren har Holland ni point ned til Ungarn og Sverige, der deler
   andenpladsen. Svenskerne har dog spillet to kampe færre end både Ungarn
   og Holland.
   Se alle målene her


   ritzau
