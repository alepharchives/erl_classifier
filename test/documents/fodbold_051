Morten Olsen klar med ros til drengene

Morten Olsen ser ingen grund til ikke at rose sine spillere efter 2-1-sejren
over Slovakiet.
   Det var en tilfreds landstræner, der umiddelbart efter kampen gjorde
   status, efter at det tirsdag aften lykkedes det danske landshold at slå
   Slovakiet 2-1 i en venskabskamp.

   Det var årets første sejr til Danmark, og Morten Olsen ser ingen anden
   mulighed end at rose sine spillere, selv om spillet til tider var af
   svingende kvalitet.

   »Jeg ser absolut ingen grund til andet«, siger Morten Olsen til
   TV2/Sporten.

   Vi skulle have vundet større
   Han var især tilfreds med spillet i anden halvleg, hvor der kom mere
   struktur på det danske opspil.

   »Vi begyndte godt, men forsvandt så lidt ud af kampen. Men vi spillede
   så en god anden halvleg. Vi havde flest chancer og kunne have vundet
   med i hvert fald et mål mere«, siger Olsen.

   Han nævner blandt andre Bo Svensson, Lasse Schøne og Thomas Enevoldsen
   som lyspunkter på det danske hold.

   ritzau
