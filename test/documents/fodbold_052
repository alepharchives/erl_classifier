Danmark vinder på en god afslutning


Fodboldlandsholdet vandt i Slovakiet for første gang i 2011.
Landskamp

Slovakiet - Danmark (1-2)

   0-1 Selvmål Kornel Salata (3)
   1-1 Filip Holosko (32)
   1-2 Michael Krohn-Dehli (71)

   Danmark: Stephan Andersen - Lars Jacobsen (59. Johhny Thomsen), Bo
   Svensson, Mathias 'Zanka' Jørgensen, Simon Poulsen - Jakob Poulsen (46.
   Kasper Lorenzen), William Kvist - Dennis Rommedahl (31. Thomas
   Enevoldsen), Lasse Schøne (61. Christian Eriksen), Michael Krohn-Dehli
   (83. Morten Skoubo) - Nicklas Bendtner (76. Mads Junker)

   På bænken sidder: Jesper Christiansen, Michael Silberbauer, Christian
   Poulsen.

   90+4. min.: Dommeren fløjter af - Danmark vinder 2-1.

   90+3. min.: Slovakisk hjørne er uhyggelig tæt på, da Durica får headet
   lige forbi.

   90+2. min.: Danmark tager sig god til et indkast langt oppe på
   Slovakiets banehalvdel. Danmark er på vej mod årets første sejr.

   90. min.: Tiden er gået, men de mange udskiftninger i anden halvleg
   udløser fire minutters tillægstid.

   88. min.: Ny dansk kontra bliver sjusket væk, selv om danskerne er 3
   mod 2 i et opløb.

   87. min.: Slovakiet satser offensivt for at fremtvinge en udligning, og
   Thomas Enevoldsen slipper fri på et kontrastød, men er offside.

   85. min.: Danmark har total kontrol med kampen, og Morten Skoubo får
   hovedet på som afslutning på en velspillet angreb, men bolden sidder
   lige i næverne på den slovakiske målmand.

   83. min.: God aktion af Thomas Enevoldsen, der giver Mads Junker en
   halv chance. Junker får sin klubkammerat Morten Skoubo på banen som
   afløser for Michael Krohn-Dehli.

   81. min.: Mads Junker er tæt på at komme fri på en kvik dansk kontra,
   men Martin Skrtel når tilbage og får erobret bolden.

   78. min.: Nu er det Danmark, der har styr på kampen og triller rundt
   med bolden med stor tålmodighed.

   76. min.: Mads Junker kommer ind i stedet for Nicklas Bendtner.

   71. min.: MÅL til Danmark. Michael Krohn-Dehli scorer efter en god
   dansk periode. Bendtner spiller Christian Eriksen HELT fri, men
   afslutningen er lige på målmanden, der kun parerer og returbolden får
   Eriksen prikket hen til Michael Krohn-Dehli, der får sneget bolden
   forbi den slovakiske målmand til sin første landskampsscoring.

   68. min.: Godt dansk angreb ender hos Mathias 'Zanka', men skuddet fra
   kanten af feltet bliver blokeret i Slovakiets forsvar.

   67. min.: Kolossal chance til Bendtner, der er først på bolden, da
   Kellos ikke kan holde Michael Krohn-Dehlis langskud, men Bendtner får
   ikke ordentlig fat i bolden, som den slovakiske målmand fanger i anden
   omgang.

   65. min.: Der er langt mellem de seværdige indslag i en kamp, hvor
   rytme er en mangelvare.

   61. min.: Christian Eriksen kommer på banen istedet for Lars Schøne.

   59. min.: Så er det Lars Jacobsen, der udgår med en skade og erstattes
   af Johnny Thomsen. Anførerbindet havner hos William Kvist.

   56 min.: Lasse Schøne har været til behandling efter at være blevet
   skubbet ud i bandereklamerne af Martin Skrtel. Det halter også med det
   danske spil - og spillere. Simon Poulsen signalerer udskiftning.

   54. min.: Slovakisk hjørnespark giver en stor mulighed ved anden
   stolpe, men Piroska sparker over.

   53. min.: William Kvist får et skud blokeret til hjørnespark og
   Bendtner får hovedet på et indlæg. Danmark er kommet bedre ud til anden
   halvleg.

   50. min.: 1-0-føringer er tilsyneladende blevet en dansk svaghed. Det
   er tredje landskamp i år, at modstanderne udligner efter et dansk
   føringsmål.

   48. min.: Stor dansk mulighed, da Bendtner forsøger at spille på tværs
   til Lasse Schøne, men bolden når ikke helt frem.

   46. min.: Jakob Poulsen er i pausen erstattet med Kasper Lorenzen.

   Første halvleg
   45. min.: Et minuts ekstratid. Den spanske dommer fløjter til pause.

   43. min.: Danmark får det første hjørnespark i kampen, da Lars Jacobsen
   går med frem og får sit indlæg blokeret ud over mållinjen.

   40. min.: Rommedahl, Thomas Enevoldsen og nu også Lars Jacobsen har
   haft fine betingelser på højre fløj, men indlæggene savner præcision.

   37. min.: Danmark har haft svært ved at etablere spillet, men Lasse
   Schøne har lyst op med nogle gode, dybe afleveringer til kanterne.

   32. min.: MÅL - Slovakiet udligner til 1-1. Mahias 'Zanka' Jørgensen
   vil spille bagud, men Holosko kommer i mellem, afdribler Stephan
   Andersen og triller bolden i et tomt mål.

   31. min.: Thomas Enevoldsen kommer ind i stedet for Dennis Rommedahl,
   der overlader anførerbindet til Lars Jacobsen, der med 41 landskampe nu
   er den mest rutinerede dansker på banen.

   29. min.: Dennis Rommedahl har været til behandling og signalerer
   udskiftning.

   28. min.: Danmark har mistet initiativet og Slovakiet er kommet langt
   frem på banen.

   25. min.: Kæmpe chance til Holosko, der får Zanka til at snuble og
   kommer helt fri, men Stephan Andersen redder til kampens første
   hjørnespark.

   22. min.: Første slovakiske afslutning kommer fra Hamsik, der trækker
   ind i banen og fra 20 meter sparker lige på Stephan Andersen.

   20. min.: Dennis Rommedahl har overtaget anførerbinder efter Christian
   Poulsen er sat på bænken og Thomas Sørensen er blevet skadet under
   opvarmningen.

   18. min.: Slovakiet er kommet til nogle beskedne farligheder, men
   Stephan Andersen er dybest set arbejdsløs i det danske mål.

   14. min.: Slovakiet har endnu intet skabt, så Simon Poulsen har
   overskud til et fremstød, hvor han kommer helt til baglinien og spiller
   skråt bagud til en stor chance til Bendtner.

   10. min.: God bold lang frem til Bendtner, der ikke får bolden med sig
   fremad og til sidst spiller Rommedahl uden ordentlig præstation.

   6. min.: Danmark er startet godt og aggressivt og har vundet bolden
   langt fremme på banen et par gange.

   Selvmål.  Salata får skubbet bolden forni den debuterende slovakiske
   målmand Kello. Foto: Lars Poulsen.

   3. min: MÅL til Danmark. Dennis Rommedahl løber fri i højre og spiller
   fladt ind foran mål, hvor Salata glider bolden ind overstegen til et
   selvmål.

   1. min.: Slovakiet stiller med syv spillere fra VM-slutrunden sidste år
   i startopstillingen.

   Optakt
   20.13: Der er meget sparsomt på lægterne på Štadión Antona
   Malatinského, hvor der er omkring et par tusinde tilskuere.

   20.10 Lasse Schøne spiller sin blot tredje landskamp og optræder på den
   offensive. Han debuterede og scorede mod Chile i august 2009 og fik en
   halvleg med Tyskland et år senere.

   20.05 Thomas Sørensen har pådraget sig et hold i ryggen under
   opvarmning og kan ikke spille mod Slovakiet. Han erstattes af Brøndbys
   Stephan Andersen.

   20.00: Velkommen til liveopdateringen af aftenens fodboldlandskamp på
   Štadión Antona Malatinského i Slovakiet, hvor Morten Olsen har valgt at
   eksperimentere med en række nye spillere.

   Daniel Agger har fået fri, Christian Poulsen er sat på bænken og
   Christian Eriksen er ligeledes sat uden for fra start i den første
   danske landskamp mod Slovakiet nogensinde.

   LÆS ARTIKEL[482]Så mangler Danmark kun fem lande i Europa

   Startopstillingen ser således ud:

   Danmark: Thomas Sørensen - Lars Jacobsen, Bo Svensson, Mathias 'Zanka'
   Jørgensen, Simon Poulsen - Jakob Poulsen, William Kvist - Dennis
   Rommedahl, Lasse Schøne, Michael Krohn-Dehli - Nicklas Bendtner

   På bænken sidder: Jesper Christiansen, Johnny Thomsen, Thomas
   Enevoldsen, Michael Silberbauer, Kasper Lorenzen, Stephan Andersen,
   Christian Poulsen, Mads Junker, Christian Eriksen, Morten Skoubo.
